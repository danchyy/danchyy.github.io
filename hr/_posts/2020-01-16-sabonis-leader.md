---
layout: post
title: Domantas Sabonis postaje vođa nadolazećih Pacersa
lang: hr
lang-ref: sabonis-leader
---

![]('/assets/sabonis_pacers/sabonis_img.jpg')

Domantas Sabonis je ove sezone glavni igrač Indiana Pacersa koji su trenutno na solidnoj 5. poziciji Istočne konferencije. U sezoni u kojoj još uopće nije igrao Oladipo te u kojoj su jedan dio propustili Myles Turner i Malcolm Brogdon istaknuo se kao vođa ekipa sa samo 23 godine.

<!--more-->

## Nema više trica

Nakon što je bilo puno upitnika vezanih uz njega nakon prve sezone u Oklahomi, gdje su ga forsirali da bude igrač kakav jednostavno nije, "posrećilo" mu se kada je u tradeu za Paula Georgea završio u Indiani gdje je stil igre više odgovarao.

![]('/assets/sabonis_pacers/shots.png')

Broj trica se odmah smanjio te ostao nizak tokom ostalih sezona, a Sabonis pokazuje da je jedan od rijetkih mladih old school igrača. Drugi graf pokazuje kako se kretao broj šuteva ovisno o udaljenosti od koša. Možete primjetiti da kako je broj centara i krilnih centara u Indiani padao, tako raste njegov broj šuteva u Restricted Area, odnosno ispod koša.

Sabonisev shot chart je također vrlo raznovrstan, ne suzdržava se od šuteva s poludistance, odnosno s vrha reketa gdje postiže najviše poena po utakmici od svih igrača ove sezone. Dakle to je ovo područje koje se jako tamno crveni i gdje je vrlo vrlo efikasan.

![]('/assets/sabonis_pacers/sabonis_shotchart_correct.png')

## Pick and Roll majstor

Kad sam već to spomenuo, treći graf nam donosi nešto slično, kako je Sabonis postizao poene ovisno o VRSTI AKCIJE.

![]('/assets/sabonis_pacers/sabonis_plays.png')

Na njemu možemo vidjeti kako je ove godine značajno skočio u broju koševa iz Pick and Rolla, te čak vodi u cijeloj ligi po broju poena kao Pick and Roll Man (dakle onaj koji se rolla iz bloka, uglavnom je to centar). Tome je sigurno pridonio Brogdon sa svojim proigravanjima tokom sezone. Također treba primjetiti kako sada ima manje poena iz Spot up šuteva, no što je imao u Oklahomi, gdje je iako malo igrao bio vrlo krivo korišten te je praktički bio korišten kao Stretch 4 igrač. Zanimljiv je i konstantan rast u broju poena iz Post Upova.

Sve u svemu, Domantas Sabonis je The Man u Indiani, što su dokazali s novim ugovorom od 77$ mil za 4 godine, što je zapravo dobar ugovor s obzirom na tržište.. Još malo i vraća se Oladipo te će time Indiana dobiti dodatan boost.
