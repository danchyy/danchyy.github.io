---
layout: post
title: Trae Young i Damian Lillard predvode trend dalekometnih trica
lang: hr
lang-ref: long-range-dame-trae
---

![](/assets/long_range_shooters/trae_dame.png)

Već je poznato i pticama na grani da se broj trica svake godine znatno povećava na razini cijele NBA lige. To je postala neophodna vještina za praktički sve pozicije.
No javlja se sve više i više igrača koja igraju na neki novi, luđi način. Primarno je svijet
bio impresioniran Stephom Curryjem i njegovim dalekometnim tricama, no danas neki igrači tu "dalekometnost" dižu na još veću razinu.

<!--more-->

## Trae i Dame

Neki dan sam napravio Shot Chart za Traea Younga u zadnje dvije utakmice prije no što je NBA liga suspendirana, i ono što me začudilo je koliko su zapravo daleko ti šutevi. Na prvi pogled sam pomislio da
je nešto krivo s podacima, ili da ja nešto krivo radim i morao sam vizualno ići sve potvrditi
tako da pogledam sažetke utakmica.

I zaključak je da lik stvarno nije normalan. Njemu je sasvim uobičajeno uzimati trice sa "Loga", odnosno
s vrha centralnog kruga.

![](/assets/long_range_shooters/trae_shotchart_bball_colors_dark.png)

Njegov Shot Chart kazuje istu priču, zapravo zbog njegovog shot charta bi pomislili
da je linija za tri poena otprilike pola metra dalja.

Ali on nije jedini koji prati ovaj trend dalekometnih šuteva za tri poena, još jedan superstar
ne srami se potegnuti s malo veće udaljenosti od 7.24 metra, a to je Damian Lillard.

![](/assets/long_range_shooters/dame_shotchart_bball_dark.png)

No njegov Shot Chart nije toliko ekstreman kao Traeov, kod njega se može razaznati prava udaljenost
linije za tri poena, no svejedno ima jako puno dalekih šuteva u njegovom stilu, poput ovog nezaboravnog Game Winnera:

<div style="width:100%;height:0px;position:relative;padding-bottom:56.250%;"><iframe src="https://streamable.com/s/k5ybm/rxqizk" frameborder="0" width="100%" height="100%" allowfullscreen style="width:100%;height:100%;position:absolute;left:0px;top:0px;overflow:hidden;"></iframe></div>

## Trend u cijeloj ligi

Trae i Dame su samo predvodnici ovog trenda, odnosno oni su najekstremniji u dalekometnim šutevima. Sve više i više najboljih šutera za tri poena se udaljava od prave udaljenosti za tri poena.

![](/assets/long_range_shooters/distance_3pt_meters_dark_orange_text_2.png)

Na prethodnoj slici možete i vidjeti o čemu pričam. Dakle uzmite u obzir da je udaljenost trice 7.24m centralno, dok je u kutevima udaljenost 6.70m.

Svi ovi koju su ispod 7.60m se više manje drže blizu crte za tri poena, što zapravo ima smisla, jer kad pogledate Bojana Bogdanovića, on je ove godine jedan od vodećih u cijeloj ligi po šutevima iz kornera (što mu smanjuje prosječnu udaljenost), isto vrijedi i za Joea Harrisa, Gallowaya, Justina Holidaya, itd..

Ono što je još ovdje zanimljivo je da su Dončić i Porzingis odmah iza "Dalekog Dua" Traea i Damea. Oni često postavljaju visoki Pick And Pop iz kojeg Porzingis lansira duboke trice. A o Dončiću i njegovim step back šutevima sve znamo. LeBron se također ušuljao relativno "daleko", sa svojim poznatim "LeFuckYou" tricama.

Ovaj sljedeći graf će možda pokazati koliko su zapravo apsurdni Trae Young i Damian Lillard.

![](/assets/long_range_shooters/three_pt_distance_lines.png)

Na ovoj slici se *otprilike* vidi koliko daleko Trae i Dame šutiraju. Obojica su za metar udaljeni od prave linije za tri poena. Kao što sam spomenuo, Bojan Bogdanović je poznat po tome da šutira puno trica iz kuteva, a Duncan Robinson, kojeg sam obradio u jednoj od [prethodnih objava](https://www.bballytics.co/hr/2020/03/04/duncan-robinson.html), je ipak malo dalje od Bojana, jer uzima dosta trica iz *Handoffa* na vrhu trice.


## Zaključak

Trae Young pomiče granice šutiranja trica. Često ostaje u sjeni Dončića, koji je prošle godine osvojio ROY nagradu te ove godine vodi (ili je barem vodio) Maverickse prema Playoffu, dok Young sa svojim Hawksima grije dno istočne konferencije.

No Hawksi se polako grade, skupljaju se mladi igrači i čini se kako trenutni Coach, Lloyd Pierce čini dobar posao u razvijanju svih tih kotačića.

Pravi izazov će biti povezati ih u jednu dobro podmazanu mašinu.
