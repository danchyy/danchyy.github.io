---
layout: post
title: Duncan Robinson postaje igrač uz kojege vežete pojam "Catch and Shoot"
lang: hr
lang-ref: duncan-robinson

---

![](/assets/duncan_robinson/duncan_pic.jpg)

Malo sirovih brojki i podataka za početak. Robinson je trenutno treći u cijeloj NBA ligi po ukupnom broju postignutih trica s 216, jedini igrači koji su ispred njega su Buddy Hield (225) i James Harden (261). S time da je Duncan za čak 5%, odnosno 7% efikasniji od njih s udaljenosti za tri poena. Sa velikom sigurnošću možemo reći da je Robinson već sada elitni tricaš.

<!--more-->

## Trice, trice i još malo trica

A kako izgleda 43.8% učinkovitosti za šut za 3 najbolje dočarava njegov shot chart, koji se crveni na svim područjima za 3 poena. Mislim da je dosta dobar uspjeh kad vam je najslabije područje u šutu za 3 poena "samo" 37.93%..

![](/assets/duncan_robinson/duncan_shotchart.png)

Još jedan podatak koji je možda impresivniji od ovog jest da Robinson uzima 87.7% svih šuteva u obliku trica! Prvi sljedeći (koji je odigrao neki relevantan broj utakmica s nekim respektabilnim minutama) jest Ben McLemore, s 83.4%.

## Catch and Shoot

Razlog zašto sam rekao da je igrač uz kojeg možete vezati pojam "Catch and Shoot" je taj da od ukupno 477 trice koje je do sada šutno, čak 404 dolaze iz "Catch and Shoot" akcija (uz 404 Catch and Shoot trica, još ima 7 "Catch and Shoot" šuteva za 2 poena).

![](/assets/duncan_robinson/catch_shoot.png)

Na prethodnom grafu sam prikazao brojke vezane uz pokušaje za 3 poena iz "Catch And Shoot" akcija i kao što možete vidjeti, Robinson uvjerljivo predvodi ligu utom aspektu, s čak 51 šutem više od Bertansa i Covingtona. A usprkos toliko velikom broju pokušaja održava prosjek od čak 44.8%!


## Handoff

Vještina (koja je također vrsta "Catch and Shoot" akcije) koja mu je omogućila ovakav ogroman iskorak u drugoj sezoni, a samim time koja čini Miami Heat odličnom napadačkom ekipom jest šut iz "Hand Off"-a ilitiga uručivanja. Dakle kao što ime kaže, to je jednostavna košarkaška akcija u kojoj jedan igrač uruči loptu suigraču koji protrčava pored njega. Ukoliko ste gledali bilo koju utakmica Miamija ili čak i same highlightse primjetili ste da se kod njih ta akcija gotovo uvijek odigrava na način da Bam Adebayo uruči loptu Robinsonu, te mu pritom napravi i blok kojeg Robinson iskoristi i ispali odmah tricu.

![](/assets/duncan_robinson/duncan_handoffs.png)

Kao što možete vidjeti na trećem grafu, Robinson ima najviše pokušaja u cijeloj ligi iz Hand Off akcija, 130 njih. I uz to ima daleko najveći eFG% od svih igrača (koji imaju više od 35 šuteva ukupno kroz sezonu). Taj postotak iznosi 68.5%. Ukoliko ne znate što je eFG%, puni naziv te statistike je "Effective Field Goal Percentage". Razlog zašto se tako zove jest što ubraja veći broj poena koji donosi šut za 3 poena u odnosu na šut za 2 poena.

Jednostavna formula za izračun te vrijednosti je `(FG2M + 1.5 * FG3M) / FGA` , odnosno `(broj zabijenih šuteva za 2 + broj zabijenih šuteva za 3 * 1.5) / (broj ukupnih šuteva)`. Dakle sama ta ogromna brojka nam kazuje ono što smo već ustvrdili, Duncan šutira jako puno trica, i to s visokom efikasnošću.

## Bam Robinson

Kad sam se već dotaknuo ubojitog dua Adebayo i Robinson, pogledao sam od koga najbolji tricaši lige dobivaju passeve. Pa tako kombinacija Adebayo-Robinson je druga po pogođenim tricama, odmah iza Lillarda i McColluma.

![](/assets/duncan_robinson/passer_scorer_combos.png)

Na 11. mjestu je također i kombinacija Butler za Robinsona. S time da ovo nisu "službene" asistencije već šutevi pogođeni na pass tog dodavača, znači postoji opcija da igrač nije direktno uzeo šut nego napravio nekoliko driblinga pa se pogođeni koš nije računao kao asistencija. No u slučaju Robinsona sa poprilično velikom sigurnošću možemo reći da su skoro sve došle na PRAVU asistenciju jer Robinson 95.3% svih svojih trica zabija na asistenciju!

## Zaključak

Za zaključak ovog cijelog posta možemo reći samo kako se rad, volja, upornost i želja isplate. Jer Duncan Robinson je prešao put od igrača koji je College karijeru započeo na Division 2 collegeu, zatim prešao na Michigan gdje nije bio glavna zvijezda ekipa što se pokazalo draftu 2018. godine kada nije bio draftan. Nakon toga se čeličio u razvojnoj ligi, gdje je pokazao svoj potencijal i imao prosjek od 21.4 poena uz čak 4.8 zabijene trice po utakmici s postotkom za tricu od 48.3%. Da bi ove godine napravio odličnu tranziciju u NBA ligu i pokazao kako je jedan od najboljih šutera u ligi.
