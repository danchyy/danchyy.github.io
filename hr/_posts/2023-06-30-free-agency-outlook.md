---
layout: post
title: Pogled na tržište slobodnih igrača u NBA 2023-24
lang: hr
lang-ref: free-agency-23-24
url: free-agency-23-24
image: /assets/free_agency/free_agency.png
twitter_img: /assets/free_agency/free_agency.png
summary: Bridges was always capable of raising the roof of the team, but his task right now is to raise the ceiling of the Nets and lead them on both sides of the court.
author: daniel_bratulic
---



Dragi čitatelji, u petak 30.6.2023 u ponoć po hrvatskom vremenu počinje razdoblje trgovanja slobodnih igrača u NBA-u. Ususret tome probat ću ukratko opisat što može koja ekipa odraditi i kakvo je njihovo stanje s plaćama. Za početak slijedi uvod u CBA i što točno to znači. Uživajte!

![](/assets/free_agency/free_agency.png)

<!--more-->

# CBA

U prethodnih mjesec-dva sigurno ste puno puta čuli skraćenicu CBA. To je skraćenica za "Collective Bargain Agreement", odnosno kolektivni ugovor. Taj novi kolektivni ugovor je imao puno utjecaja na same igrače, ekipe i uprave klubova i počet će vrijediti od 30.6, kada će započeti potpisivanje slobodnih igrača. Pa htio sam ukratko opisati što je to i kako će utjecati na neke ekipe, i onda kroz tjedan se nadam da ću popisati sve divizije i koje bi poteze mogli povući.

## SALARY CAP

Salary cap je brojka koja označava limit novca koja ekipa može potrošiti na plaće svojih igrača, ali ta brojka zapravo nije ni blizu neke stroge granice, kao što već sigurno znate. Za 2023-24 sezonu, ta brojka je postavljena na 136 milijuna dolara. Tu brojke zapamtite jer se stalno referencira.

Ekipe koje imaju prostora u salary capu mogu koristiti taj novac za potpisivanje igrača bez ikakvih granica sve dok ne prođu sami salary cap.

## CAP HOLD

"Rezervirani" iznos koji se računa u salary cap ekipa za igrače koji ili moraju potpisati novi ugovor kojima je dakle istekao prošli ugovor te nisu još uvijek našli novi klub u NBA ligi ili su se umirovili/otišli igrati u Europu. Ekipe znaju zadržavati taj "Cap Hold" nekoliko godina nakon što se igrač umirovi, na primjer 76ersi za Mikea Scotta koji igra u Europi trenutno.

Ukoliko ekipa sa PRAVIM plaćama bude ispod salary capa, taj cap hold se računa u salary capu, tako naprimjer Rocketsi imaju 59 milijuna dolara u pravim plaćama te još 25 milijuna cap holda koji se onda računaju zajedno te je njihov cap na 85 milijuna. Ako je ekipa već iznad salary capa s pravim plaćama, cap hold se ignorira.

## LUXURY TAX, LUXURY CAP i LUXURY 2nd APRON

Kao što sam prije rekao, Salary cap se može prekršiti, odnosno prekoračiti, i to skoro pa sve ekipe rade. Ali tada se plaća "porez na luksuz" i on se povaćava ovisno o tome koliko prekoračite Salary Cap, postoji točna računica koliko dodatnu plaćaju ovisno o tome koliko se prekorači salary cap, ali nećemo nabrajati jer nije pretjerano bitno za nas fanove NBA, ali čisto informativno, ako ekipa prekorači 10 milijuna salary cap, tada vlasnik svaki taj dodatni dolar plaća 2.5x više, zbog toga se to nastoji izbjegavati.

Uz to postoji i Luxury Cap, koji iznosi ove sezone 165 milijuna dolara. I sad Luxury cap je prva neka stroža verzija te granice, a zašto objasnit ću ubrzo u nastavku.

Uz to, postoje i Luxury Aproni! Apron se doslovno prevodi kao "pregača", ali mi ćemo to nazivati kao "dodatni pragovi". Prvi dodatni prag se nelazi na 7 milijuna iznad Luxury capa, dakle na 172 milijuna dolara, a drugi na 17.5m milijuna iznad luxury capa.  ekipe koje prelazi i drugi "apron" su trenutno Warriorsi i Clippersi. Što to znači za njih, ide u sljedećem "poglavlju".

## EXCEPTIONS

Ekipe mogu dobiti iznimke za potpisivanje igrač, iako su iznad salary capa. Postoji nekoliko iznimaka pa prođimo brzinski kroz njih. Najbitnije su zapravo Mid-Level exception i Bi-Annual exception, i za njih vrijedi da se može iskoristiti samo jedna od njih.

### MID-LEVEL EXCEPTION

MLE exception je isto jako učestali pojam ukoliko ste imalo upoznati s NBA svijetom. Postoji nekoliko varijacija tih iznimaka.

#### Non-Taxpayer Mid-Level Exception

Ova iznimka iznosi 12.4 milijuna dolara te se često zove i FULL MLE. Nju mogu koristiti ekipe koje su iznad salary capa (136 milijuna), ali ispod 1. luxury aprona, dakle 172 milijuna dolara te kada je iskoriste NE SMIJU preći tih 172 milijuna dolara. Nju mogu razbiti na više igrača ili iskoristi svih 12 milijuna za samo jednog igrača. Ugovor može trajati maksimalno 4 godine.

### Taxpayer Mid-Level exception

Ova iznimka iznosi ravno 5 milijuna dolara, i mogu je koristiti ekipe koje su iznad Luxury Capa I IZNAD 1. aprona. Dakle to će biti ekipe poput Denvera, Hawksa, Knicksa, Heata, Bostona i Sunsa.

AKO ekipa prelazi i 2. apron, tada ekipa nema mogućnost korištenja mid-level exceptiona. Dakle Warriorsi i Clippersi ne mogu koristiti ovu iznimku.

#### BI-ANNUAL EXCEPTION

Ovo je iznimka koja treuntno iznosi 4.5 milijuna dolara i mogu je koristiti sve ekipe koje ne prelaze 1. luxury apron AKO je nisu već iskoristili prošle godine I UZ TO nisu iskoristili MLE iznimku. Ekipe koje prelaze 2.apron ne mogu koristiti, odnosno Warriorsi i Clippersi. To znači da oni su praktički zacementirani sa svojim ekipama i jedino što mogu napraviti jest potpisati igrače kojima su istekli ugovor ili ih trejdati kako bi smanjili cap space.

#### TRADE EXCEPTION

Posljednja iznimka je ona koja se koristi prilikom tradeanja. Ona zapravo nastane kada ekipa trejda nekog igrača a zauzrvat primi manje novca nego što daje. Najsvježiji primjer stvaranja trade iznimke jest Dallasov trade Bertansa u OKC koji im je stvorio iznimku od 17 milijuna dolara, koliko je Bertansov ugovor. Uz to, oni su odmah iskoristili 12 milijuna dolara te iznimke na trade za Richauna Holmesa te im još preostaje 4 milijuna, a Kingsi ne dobivaju iznimku jer se ona stvara samo kada se trejda u ekipu koja ima Cap spacea, jer na ovaj način su se izjednačile plaće u tradeu.

Trade exception se može koristiti samo u direktnom 1 za 0 tradeu za igrača.

Ovo je jedino što Warriorsi i Clippersi mogu iskoristiti, no imaju iznimno male exceptione, od svega 1, odnosno 2 milijuna za Clipperse (mogu koristiti i veteran minimum plaće naravno, koje iznose 1 milijun otprilike).

## SALARY FLOOR

Ekipe koje su ispod salary floora, a to je 90% od salary capa, plaćaju dodatne penale.

## DESIGNATED ROOKIE SCALE EXTENSION (Rookie extension max contract)

- mora trajati 5 godina
- minimalno 25% salary capa, može biti više ako se postignu neki uspjesi (navedeni će biti dolje u idućem poglavlju) - do 30% salary capa
- ekipa ne može imati više od 2 takva ugovora u isto vrijeme

## MAXIMUM UGOVORI

Maksimalno mogući ugovor ovisi o godinama iskustva i pojedinačnim uspjesima koje je igrač postigao (all-nba odabir ili MVP titula). Ovo ne uključuje rookie produljenja. Ugovori se generalno, nevezano jesu li supermax ili nešto drugo, mogu povećavati za 8% u narednim godinama, znači ako je prva godina 30 milijuna, druga može biti 30+0.08*30 što je 32.4 milijuna.

### < 7 godina iskustva

maximalni ugovor je 25% salary capa ili 105% od plaće u prethodnoj sezoni

### >= 7 godina i < 10 godina iskustva

maximalni ugovor je 30% salary capa ili 105% od plaće

### >= 10 godina iskustva

35% od salary capa ili 105% od plaće

## DESIGNATED VETERAN PLAYER CONTRACTS -> ovo bi bio supermax

30%-35% od salary capa ako zadovoljava sljedeće uvjete

- sve sezone u istoj ekipi (ali može biti trejdan unutar prvih 4 godina u ligi i nakon toga ista ekipa)
- postigao je barem jednu all-nba ekipu, postao DPOY ili MVP u jedne od prethodne 3 sezone  
- ugovor mora biti na 5 sezona
- ekipa može imati ne više od 2 takva ugovora


Krenimo sada pregledavati ekipu po ekipu.

# ATLANTIC DIVISION

## BOSTON CELTICS

![](/assets/free_agency/bos.png)

Boston je većinu posla koji je mogao odraditi napravio pred nekoliko dana, trejdom za Porzingisa dobili su još jednog visokog te će vrlo vjerojatno iduće godine većinu vremena igrati s 2 visoka, ali on im ostavlja odličnu fleksibilnost i za "small" ballom gdje Porzingis odigra centra, uglavnom kao što sam neki dan napisao dobili su kombinaciju Rob Willa i Horforda na steroidima. Ono što je kod njih upitno jest pogled ubudućnost i situacija s ugovorima. No hajmo prvo neke konkretne stvari pogledati.

Grant Williams im postaje slobodan igrač, te nekako se čini kako ga neće vratiti natrag za neke velike novce jer bi prešli 2.apron Luxury Taxa koji iznosi 179,5 milijuna dolara, a bez njegovog ugovora su na 173 milijuna, što im omogućava da imaju i Mid level exception od samo 5 milijuna ili bi-annual exception od 4.5 milijuna, mogu iskoristit samo jednu od te dvije iznimke za potpisivanje novog igrača te naravno potpisati igrača za minimalni iznos od 1 i nešto milijun dolara. Uz to imaju i pick druge runde kojeg moraju potpisati na neki ugovor, no sa svime time će biti ispod 2.aprona.

No zanimljivije je promatrati njihovu budućnost, jer imaju nekoliko situacija, prva je da novopridošli Kristaps Porzingis je mogao biti tradean tako što je prihvatio opciju u ugovoru te sada ima još jednu, posljednju godinu ugovora na 36 milijuna dolara. Pošto je nedavno tradean, ne može biti potpisan za "supermax" ugovor. Tu preostaje vidjeti što će kombinirati Celticsi, hoće li probati izdogovarati kraći ugovor na možda 1 ili 2 sezone dok ih ne udari novi Tatumov ugovor koji bi mogao biti ogroman.

A što se tiče Browna, njegov ugovor je veća briga trenutno, on je u zadnjoj godini ugovora te zbog činjenice da je cijelu karijeru proveo u Celticsima + proglašen je prošle sezone u All-NBA ekipu, on može kao novi ugovor dobiti čak 35% salary capa, koji je treuntno projektiran na 143 milijuna za 2024-25 sezonu, to ukupno dođe na 50 milijuna dolara, koji bi se kroz idućih 5 godina svake godine povećavali za 8%. Znači imao bi 50, 54, 58.4 i onda 63 i na kraju nevjerojatnih 68 milijuna dolara. to bi bio 2. najveći ugovor lige ukoliko ga Celticsi ponude, jedini veći po prosječnoj plaći u sezoni je onaj Lillarda.


## PHILADELPHIA 76ERS

![](/assets/free_agency/phi.png)

Prva i glavna stvar ove ofsezone je svakako player opcija koju ima James Harden. Naglasio je kako namjerava odbiti opciju, no ništa nije još definitivno oko toga. Ukoliko Harden napravi to i odluči da neće potpisati za Philadelphiju, oni se mogu odreći prava na njega te će se time osloboditi 35 milijuna dolara. No kada se pozbrajaju cap holdovi svejedno će u konačnici biti iznad salary capa. Ono što će imati neovisno o tome potpiše li Harden ili ne jest FULL MLE od 12.4 milijuna dolara.

Imaju i trade exception od 2.4 milijuna što je dosta skromno. Rookieja nemaju ni jednog, tako da teoretski njima se plan svodi na nagovaranje Hardena da ostane i/ili pronalazak nekog drugog razigravača ili vjerovanje u Maxeyja te građenje nečeg drugog. Također, mogu probati rasteretiti cap space tako da probaju poslati Harrisa negdje i možda pronaći drugog igrača. Harris ulazi u zadnju godinu ugovora s masovnih 39 milijuna dolara, a Maxey isto tako ulazi u zadnju godinu ugovora te će biti RFA iduće godine.

On će moći potpisati poprilično veliki ugovor, dakle rekli smo do 25% salary capa, što bi bilo 36 milijuna dolara u prvoj godini ugovora i otprilike ~210 milijuna dolara kroz 5 godina. Čini se kako su Sixersi na nekoj mini prekretnici jer im se neki "core" potencijalno počinje mijenjati. Također, i ostali role playeri su pri kraju ugovora te su za 2024-25 pod ugovorm jedino Embiid, Tucker i Springer.

Sve u svemu, ako će netko tradeati iz ove divizije, to su definitivno Sixersi.

Novost koja je došla nakon pisanja ovog kratko sažetka jest:

James Harden je ISKORISTIO player opciju i njegov ugovor će vrijediti i iduće godine, ali dogovor je pao između njega i Sixersa da ga TREJDAJU. Destinacija je upitna, moguće u jednog od contendera za naslov.

## NEW YORK KNICKS

![](/assets/free_agency/nyk.png)

Knicksi trenutno iščekuju odluku Josha Harta koji ima player opciju, a za Derricka Rosea klub ima opciju odraditi zadnju godinu ugovora na 15 milijuna ili će on postati slobodan igrač - Knicksi su u subotu odbili tu opciju tako da sada imaju tih dodatnih 15 milijuna. Isto tako imaju opciju i za McBridea, no to ne znam što je izvjesno.

Najizglednija situacija s Hartom je da declinea player opciju, ali dobije novi ugovor s Knicksima ili ga restrukturira u neki bliže minimumu. U tom slučaju će Knicksi imati na korištenju puni MLE od 12.4 milijuna kojeg će moći pametno iskoristiti. Također, imaju i vrlo vrijedan trade assett u obliku Evana Fourniera koji ima još 1+1 godinu ugovora (ali ova +1 je isto klupska opcija), što bi reklo da je u suštini to 18 milijuna koji ističu. Ukoliko uspiju nać trade partera mogli bi pronaći nekoga koga će zapravo koristiti. Ostatak ekipe je tu i praktički cijela rotacija je zadržana.

Po meni njima trenutno nedostaje još jedno kvalitetno krilo koji bi tu uletavao zajedno s Barrettom i Randleom, hoće li to odraditi putem tradea ili potpisa ne znam, ali ima nekoliko zanimljivih krila poput Oubrea, Barnesa (koji ipak vrijedi više nego Full MLE po meni) i Brooks možda.


## BROOKLYN NETS

![](/assets/free_agency/bkn.png)

Ekipa iz susjedstva Knicksa nema tako čistu situaciju, a to je primarno zbog Bena Simmonsa, koji i dalje vuče monstruozan ugovor od 40 milijuna dolara. Ali situaicja s njim je takva da su jednostavno zaglavili s njime. S trenutnim plaćama oni su na 146 milijuna dolara, što je ispod luxury capa i luxury aprona, ali ako uzmemo u obzir da tu nisu uračunati Cameron Johnson i Seth Curry, koje bi mogli potpisati, pogotovo Johnsona, situacija se komplicira. Ukoliko bi Johnson dobio nekih predviđenih 15 milijuna godišnje time bi završili tik ispod luxury capa, ali uz potpisivanje rookijea (kojih imaju uistinu mnogo) čini se kako će se približiti 1.apronu.

Ukoliko ga prekorače, a vrlo vjerojatno hoće, imat će samo Taxpayer MLE, odnosno 5 milijuna dolara. No imaju oni i podosta ugovora koji ističu ove godine, a jedan od njih je ogromnih 19 milijuna Joea Harrisa koji i nije baš vidio svijetlo dana prošlih sezona, a neke ekipe bi ga mogle iskoristiti. Zanimljivo je što će Netsi učiniti, jer oni imaju i ogroman trade exception od 18 milijuna. Primjericekoji je nastao kada su tradeali KD-a. To im je vrlo korisno jer može pomoći u tradeanju za neku zvijezdu, ukoliko se odluče krenuti u tom smjeru, no trade exception se može koristi samo u direktnoj razmjeni za igrača.

Na taj način bi mogli dovući još nekog pass first playmakera, jer mislim da Dinwiddie to nije, neke od opcija koje bi se sjajno uklopile u ekipu su po meni Fultz, Tyus Jones i Derrick White (iako on vj nije dostupan). Oni bi im savršeno odgovarali u ekipi. Problem je što bi to naravno još dodatno povećalo cap space... Očekivao sam da će možda krenuti u neki "mekani" rebuild s obzirom da bi zasigurno i Hornetsi i Blazersi bili zainteresirani za Bridgesa, a Scoot bi se idealno uklopio u okruženje koje imaju Netsi, no ništa od toga.

Jedna od realnih opcija za Netse koja se često spominje jest trade za Lillarda. Harris+Dinwiddie za njega bi izravno odgovaralo u tradeu, no pitanje je što točno žele raditi Blazersi...

Mislim da će Netsi bit izrazito aktivni jer imaju uistinu puno opcija, od lova na nezadovoljne zvijezde (Lillarda) do rješavanja loših ugovora i davanja pickova ili samo korištenja trade exceptiona i ulazak u potpuni luxury tax pakao, ili pak rebuildanje i tradeanje svih ovih krilnih igrača koje su nakupili. Mislim da će biti vrlo aktivni ovog ljeta.

## TORONTO RAPTORS

![](/assets/free_agency/tor.png)

I za kraj, ekipa koja ove sezone nije stigla do playoffa, Raptorsi. Raptorsi koji su upravo ove sezone na prekretnici koja čeka 76erse ubrzo. Fred VanVleet je free agent, Poeltl također, te obojica će vjerojatno tražiti poprilično pozamašne ugovore, FVV bi mogao ciljati 25+, do sada je imao 21, dok je Poeltl igrao za samo 10 milijuna dolara, a po pokazanim igrama definitivno bi mogao otići i za 15. Kad bi i potpisali obojicu za to direktno bi otišli u Luxury Tax i zajedno s Gradey Dickom stigli do 1.aprona. Usput, Gradey Dick je po mnogima najbolji šuter na draftu koji bi mogao instantno imati utjecaj na ekipu, on i Anunoby bi mogli biti ubojiti krilno-bekovski duet, s obzirom na to da je i Dick solidan u obrani (ne kao Anunoby, ali solidan).

Ono što bi mogli učiniti još jest otpustiti Thad Younga koji nema zagarantiran ugovor u potpunosti, ali to je više manje to. Dakle, teško je predviđati jer ne znamo stav o Poeltlu i FVV. Spominje se opcija sign-and trade za FVV-a na neku drugu lokaciju, ali poprilično toga je još uvijek u zraku, i mislim da ćemo doznati više toga kako se budemo bližili 30.6, kada će započeti free agency ludilo.

Kao što sam rekao, Raptorsi su na prekretnici te se čini kako mogu otići u još jedan lova na playoff i borbu za naslov, iako se to čini dosta neizgledno, ili krenuti u neki lagani rebuild, jer Anunoby je vrlo tražena roba, a Barnes je odličan kapital za budućnost. Siakam također ima još samo jednu godinu ugovora, i to ogromnih 37 milijuna.

Teško mi je uistinu predviđati što će napravit, pogotovo jer i imaju novog trenera, a to je Darko Rajaković, srpski trener koji je prošlih godina služio kao pomoćni trener u Grizzliejima, o njegovom stilu uistinu ne znam puno i zaista ne znam što točno reći, ali widim da je bio u mladim ekipama asistent (OKC, Phoenix i Grizzlies) što bi možda dalu naslućivati da bi mogli krenuti u development, jer po netu čitam da je bio dosta značajan u razvoju mnogih igrača, što u tim ekipama pa tako i u G ligaškoj ekipi...

# SOUTHWEST DIVISION

Mislio sam odraditi prvo sve istočne pa sve zapadne, ali možda je dinamičnije malo skakati :)

## MEMPHIS GRIZZLIES

![](/assets/free_agency/mem.png)

Već drugu godinu zaredom završili su kao top 3 ekipa zapada te su sada već vrlo ozbiljna i respektabilna ekipa. Do ovog trenutka su već povukli jedan dosta značajan potez, trejdali su Tyusa Jonesa, a zauzvrat dobili Marcusa Smarta kojeg su još platili s 2 picka 1.runde u budućnosti. Uz to na draftu su odabrali dva igrača, Marcusa Sassera te Gregoryja Jacksona II o kojem nisam baš našao previše inforamcija, a Sasser je neki undersized combo guard koji može zabijati, no muči se s obranom, dakle obrnuti Smart.

Grizzliesi se također susreću s odlaskom Brooksa, što su jasno dali do znanja pred nekoliko mjeseci, a isto tako Morant će biti suspendiran čćak 25 utakmica, dakle skoro pa trećinu sezone. Ove sezone će imati i Full MLE od 12.3 milijuna kojeg bi mogli iskoristiti za dodavanje još šutera, koji im izrazito nedostaje, a isto tako trebat će netko i potpuniti rupu Brooksa na poziciji niskog krila, na rosteru imaju nekoliko potencijalnih igrača za tu ulogu - Kennard, Ziaire Williams, Roddy, ali rekao bih da oni baš i nisu "ti igrači" za ekipu Memphisovog kalibra, primarno zato jer svima osim Williamsa nedostaje visine koji je nakon dobre rookie sezonu pomalo pao u drugi plan prošle.

Ono oko čega trebaju računati jest novi ugovor Desmonda Banea kojeg će on moći potpisati početkom iduće sezone, dakle i početkom novog FA trgovanja. Taj iznos bi trebao biti otprilike 35 milijuna dolara u sezoni 24-25, ukoliko mu žele ponuditi maksimalni ugovor, a vjerujem da bi se isto moglo dogoditi. Tako će imati potpisan njihov mladi core zajedno sa Smartom za vrlo solidne novce sve do 25-26 sezone, i dakle imati će čak 3 pune sezone za neki potencijalni lov na naslov. Problemi s cap spaceom ih onda čekaju tek iduće sezone kada će početi prelaziti prvi apron, ali do tada se može još puno stvari dogoditi i igrača tradeati.

U jučerašnjom postu za Knickse spomenuo sam potencijalna krila u rangu za puni MLE, tako da isto vrijedi i za Grizzlieje (osim Brooksa naravno), a ne bi im škodio ni još jedan čisti šuter jer kvalitetni šuteri su trenutno samo Bane i Kennard, a JJJ i Aldama solidni visoki šuteri. Tako da ukoliko se više okrenu prema šuterima, Seth Curry, Clarkson (ukoliko odbije player opciju, iako sumnjam) bi im mogli biti zanimljivi, a još jedan veteran koji ulazi u dobru kombinaciju, iako se prošle godine nije naigrao, jest Jae Crowder. Po meni realna opcija je podijeliti MLE na šutera i Crowdera.


## NEW ORLEANS PELICANS

![](/assets/free_agency/nop.png)

Pelikani su bili pravi centar NBA pažnje posljednjih nekoliko tjedana sa svom ovom bukom oko Ziona. Što zbog stvari izvan parketa i njegovog osobnog života, tako i navodnim glasinama o nezadovoljnim i nestrpljivim suigračima tako i o potencijalnim šuškanjima o potencijalnom tradeu. E pa, po meni trebali bi ozbiljno razmisliti o tome, jer treuntno Pelikani imaju 8. najveći "Cap hit" ako gledamo samo 3 najveća igrača - Zion, CJ i Ingram zajedno tvore čak 103 milijuna dolara...

Ono što su već odradili jest draftanje Jordana Hawkinsa, koliko sam do sada uspio čuti i pročitati o njemu, to je igrač iz šampionske Connecticut ekipe, koji je najbolji šuter drafta uz Dicka, ali izuzev tog šuta ne nudi nešto više. Ringer je rekao da podsjeća na Ripa Hamiltona i Maxa Strusa, ja bih se onda usudio nadodati poor man McCollum, pogotovo iz ranih dana parije nego je potpuno dignuo ovu razigravačku dimenziju. Jaxson Hayes i Josh Richardson su postali slobodni igrači te je pitanje što će se s njima dogoditi, pogotovo ako uzmemo u obzir da s već aktivnim igračima Pelikani imaju akumulirano 157 milijuna u plaćama te dakle ako zadrže obojicu to bi se popelo preko prvog luxury aprona i srezalo im puni MLE. Problem je što su na centru malo siromašni izuzev Jonasa, a Richardson je stvarno koristan role player.

Oni su u malo nezgodnoj situaciji jer njihovi mladi bekovi nisu pokazali neke znakove napretka, a trenutno svi pravi playmakeri su im vrlo mladi igrač - Alvarado koji je najkonstantniji, a Lewis i Daniels su potentniji. Problem je što će ih iduće godine još više gaziti taj salary cap jer upravo Lewis postaje slobodan, a možda i bivši, ali još bitnije i Valanciunas i Herb Jones kojeg definitivno žele zadržati pod svaku cijenu.

Mislim da bi neki trade trebao biti moguća opcija za Pelikane, jer ukoliko ne rasterete roster imat će brdo mladih igrača koji nemaju neku misao vodilju, Trey Murphy je također pokazao ogromne znakove napretka te je jedan od boljih šutera lige, i to kao svestrano krilo, pitanje je hoće li i žele li vjerovati i dalje Zionu, ili će probat ugrabiti nekog konkretnije igrača za njega? Ili će možda pak odustati od ideje CJ McColluma te pivotirati na nekog mlađeg beka? Ne bih bio pametan da sam GM Pelikana, ali na svu sreću to i nisam :)

## DALLAS MAVERICKS

![](/assets/free_agency/dal.png)

Mavsi su bili ogromno razočarenje prošle sezone, a kao odgovor na to razočaranje Nico Harrison je povukao sjajne poteze u dosadšnjem tijeku offsezone.

- rješio se Bertansovog ugovora, jednog od lošijih u ligi koji je stvorio trade exception od 17 milijuna dolara
- draftao je Livelyja koji bi mogao biti dobra obrambena karika na centru te napadačka lob prijetnja za Dončića
- draftao je Oliviera-Maxencea Prospera, koji bi mogao biti obrambeno krilo koje im žarko nedostaje
- trejdao je za Richauna Holmesa (kako bi i dobio dodatan pick koji se pretvorio u Prospera), koji će biti backup centar - tu su iskoristili cca 12 od 17 milijuna dolara onog trade exceptiona

Ono na što ovi potezi ukazuju jest to da vrlo vjerojatno neće vratiti Wooda u ekipu (što su već više puta naglašavali), a nekako mi se čini kako će i Powell biti višak te će krenuti s dosta osvježenja u centarskoj liniji. Irving je još jedan igrač kojem je istekao ugovor, no on je naglašavao kako želi potpisati baš za Mavse, a to bi ih moglo koštati ja mislim 40 milijuna u prvoj godini, ako se ne varam u nečemu. Naravno, on može dogovoriti manji iznos, manje godina, ili nešto treće, sve je moguće.

Što god ponudili Kyrieu, nakon njegovog potpisivanja, i potpisivanja rookieja, biti će i dalje ispod Luxury taxa, treuntno je aktivni iznos plaća na 103 milijuna dolara, a kako bi mogli iskoristiti puni MLE trebaju biti ispod 156.5 milijuna nakon svih tih potpisivanja. Naravno, imaju još podosta free agenta, ali ne znam kakve su njihove želje oko istih, ali svi su imali manje uloge od Wooda i Powella.

Šuška se kako im je glavna meta Grant Williams, koji bi taman mogao upasti u taj puni MLE i taman popuniti rolu obrambenih krila pogotovo kada uzmemo u obzir stisku oko plaća i ugovora koju imaju Kelti, kao i to da imaju poprilično posloženu rotaciju, a i sam Williams je počeo ispadati iz iste u zadnjem playoffu. Ali osim njega, mogli bi ciljati i na neke druge krilneigrače, koje sam već sve spomenuo, kao i potencijalnog trećeg point guarda kako bi stalno imali dva kreatora u igri (Dončić/Kyrie/xy).

S druge strane, manje izgledna opcija jest da oni NE potpišu Kyrieja, tada će imati (ako i dalje ostanu pri tome da ne vraćaju Powella i Wooda) oko 26 milijuna dolara cap spacea, no to mi se čini manje izgldno jer ne mogu dobiti igrača iste kvalitete za taj iznos.

Mavsi su počistili mali nerede, izgleda kako su draftali potencijalno vrlo korisne rookieje, a možda potpišu i vrlo korisne role playere. Možda čak uspiju razbiti MLE na dva dijela i potpisati više igrača, a još uvijek imaju i trade exception od nekih 5 milijuna dolara što je jedan solidni veteran ili mladi neostvareni potencijal u kojeg možda vjeruju tako da već sad njihova ofsezona je uspjeh, ako ih Kyrie ne zezne.


## HOUSTON ROCKETS

![](/assets/free_agency/hou.png)


Stigli smo do ovih slabijih ekipa, kako u diviziji, tako i u cijeloj ligi. Rocketsi su započeli ljeto tako što su zaposlili Imea Udoku, koji je nakon suspenzije od strane Celticsa bio i smijenjen te u potpunosti zamijenjen Mazzulom, to je bila jedna značajna vijest jer mislim da nisu pokazali neki napredak u igri i generalno se Silas nije baš pokazao kao vješt glavni trener.

Isto tako, Rocketsi imaju OGROMAN cap space, najveći u ligi.. Trenutno imaju samo 71 milijuna dolara u plaćama uračunatih pod aktivnim igračima - ako uzmemo u obzir i odabire na ovogodišnjem draftu. Ako zbrojim aktivni Cap i Cap hold Rocketsi odlaze na samo 85 milijuna dolara, što znači da oni praktički MORAJU potrošiti još barem 25 milijuna dolara kako bi prešli salary floor, jer inače će plaćati penale. Također, važno je napomenuti da oni mogu taj cap hold jako lagano počistiti u potpunosti te bi na taj način imali i 60 milijuna dolara prostora, što su skoro pa 2 max ugovora.

I sad dolazimo do zabavnog dijela, koga će oni zapravo potpisati? Šuška se da Harden želi ići natrag u Houston, što je suludo jer ne vidim kako će tamo uopće izboriti doigravanje, jer iako Rocketsi imaju puno mladih i talentiranih igrača, to je sve neposloženo i njihove uloge su dosta nejasne. No tko zna, možda Udoka ima drukčije planove, ali uistinu ima jako puno kvalitetnih slobodnih igrača uz Hardena koje bi mogli pohvatati. VanVleet, Grant, Barnes se čine kao trojka koju bi možda mogli uzeti u jednom mahu, ali to sve ovisi o željama tih pojedinih igrača. Realno situacija je da niti jedan od tih slobodnih igrača nije baš neki igrač kalibra Hardena, a da je uz to još i mlad te se može oko njega graditi i planirati budućnost, i upravo zato mislim da neće tako nešto potezati, jer i Amen Thompson i Sengun itekako imaju potencijal za biti gradivni blok budućnosti.

Osim tih nekih iskusnih igrača, mogli bi probati ponuditi malo izdašnije iznose za neke trenutno RFA igrače (Cam Johnson, Hachimura, PJ Washington, ...) i testirati ekipe tih igrača. Ukoliko niste upućeni, kada se neka nova ekipa i RFA igrač dogovore za ugovor, stara ekipa (dakle Netsi u slučaju Cama Johnsona) imaju neki vremenski rok u kojem mogu izjednačiti tu ponudu te zadržati RFA igrača.

Po meni, ozbiljni igrači će izbjegavati Rocketse, i mislim da je puno izglednije kako će neke prenakrcane ekipe koristiti njih kao mjesto gdje će odbacivati skupe ugovore, a Rocketse će na to nagovoriti s pickovima, a sva sreća mnoge ekipe imaju upravo takve probleme.


## SAN ANTONIO SPURS

![](/assets/free_agency/sas.png)

Spursi su željno išečkivali početak nove sezone još od prije mjesec dana kada im je sjekira upala u med te su dobili 1.odabir na ovogodišnjem draftu. Već i ptice na grani znaju da je taj odabir bio upravo Victor Wembanyama. I dok željno iščekujemo debitantski nastup u ljetnoj ligi Wembanyame, hajmo pogledati što mogu napraviti u free agencyju.

Kao i Rocketsi, imaju poprilično lijepu situaciju po pitanju cap spacea. Računajući sve potpisane igrače, stoje na 83 (79+4 za otpuštenog Primoa) milijuna dolara, ali tu se mora dodati i 12 milijuna za Wembyja i potencijalno novi ugovor za Trea Jonesa, koji bi po mojem mišljenju mogao biti oko 10-15 milijuna dolara.

Kada se to sve zbroji, imali bi oko 110 milijuna u ugovorima te prostora za potpisivanje nekih igrača, ili kao i Rocketsi, mogli bi iskoristiti taj prostor za primanje raznih igrača koje timovi jednostavno ne žele više. Volio bih govoriti o opcijama koje će Spursi iskoristiti, ali povijesno gledajući, "slabe" ekipe generalno ne koriste taj cap space u potpunosti, odnosno ne koriste ga u "napadačkom" smislu. Pokušavaju dati vrlo rane i možda jeftinije ugovore njihovim rookiejima, a kod Houstona to nisam spominjao, jer jedino Kenyon Martin Jr. može dobiti produljenje trenutno, a ne znam žele li oni to uopće.

Kod Spursa je to malo drukčije, Vassell je glavni igrač koji može dobiti novi ugovor, a koji je pokazao odlične bljeskove, također i ovi "vetearni" koji bi idućih godina bili UFA (Unrestricted Free Agent) su kvalificirani za nove ugovore, tako bi Zach Collins možda mogao biti produljen kao u najgorem slučaju backup Wembyju. Uz to, već sam spomenuo Trea Jonesa, kojeg vjerujem da će produljiti. Na taj način bi Spursi polako gradili svoju bazu mladih igrača i možda,  isto kao i Rocketsi, probali zakomplicirati život nekim ekipama koje imaju mlade RFA igrače - Cameron Johnson bi npr mogao biti meta pošto bi se idealno uklopio kao 3/4 igrač u ovu ekipu, a Netsi su u malim problemima po pitanju cap spacea, PJ Washington bi se također lijepo uklopio na četvorci.



# CENTRAL DIVISION

## MILWAUKEE BUCKS

![](/assets/free_agency/mil.png)

Glavna vijest za Buckse do sada jest otkaz Mikeu Budenholzeru. Trener koji ih je "doveo" do NBA naslova, ali po meni i nije iskoristio potencijal ekipe i samog Giannisa do maksimuma je sada bivši. Možda njegov mindset "nasumične igre" i nije baš najbolje odgovarao Bucksima. Novi trener je Adrian Griffin, to je malo iznenađenje jer on je do sada bio samo pomoćni trener, najrecentnije u Raptorsima. Mnogi su očekivali nekog iskusnog trenera. Ne znam kakav je njegov stil treniranja niti druge detalje, osim da mu je sin AJ Griffin iz Hawksa!

A što se tiče drafta, Bucksi su draftali Andrea Jacksona, visokog i obrambeno nastrojeno krilo/beka koji je napdački malo limitiran, ali mogao bi se uklopiti kao cutter oko Holidaya i Giannisa.

Glavno pitanje ulazeći u Free Agency je Khris Middleton, koji može dobiti max ugovor, ugovor bi mu mogao iznositi oko 40 milijuna dolara što je uistinu ogromna brojka. Problem je što je uz njega i Brook Lopez slobodan igrač, Brook je do sada imao 13 milijuna dolara prosječnu plaću, a s obzirom da je ušao u 35. godinu nekako sumnjam da će mu ekipe bacati više od tog iznosa. Imaju još podosta slobodnih igrača, kao Crowder, Ingles, Thanasis i Wes Matthews te svi oni su imali dosta bitnu ulogu, a Jevon Carter ima igračku opciju koju bi mogao iskoristiti te dobiti više od 2.2 milijuna koje trenutno zarađuje.

Dakle, kada prožvakamo sve ovo rečeno, izgleda kako će Bucksi nakon re-signanja Khrisa i Brooka imati nekih 165 milijuna vezanih na plaće igrača, i tada će na raspolaganju imati puni MLE, ali neće moći iskoristiti svih 12 milijuna pošto bi ih to prebacilo preko 1.aprona, stoga me baš zanima kako će posložiti plaće Khrisa i Brooka jer bi nekoliko milijuna moglo igrati ogromnu ulogu. Mogli bi probati dogovoriti i kraće ugovore, pošto im u 25-26 sezoni svima ističe ugovor (ili imaju player opciju) što znači da im se takozvani "championship window" polako smanjuje... Uz to, core Bucksa ne postaje mlađi, Jrue ima 33 godine, Middleton 32, a za Brooka smo rekli da već ima 35, čak i ovi role playeri su im na 28, 31 i 28 (Portis, Connaughton, Allen), što znači da je cijela ekipa već u nekom "primeu".

Alternativa svemu ovome jest da odustanu od Middletona i potpišu samo Brooka, no tada im jedino preostaje puni MLE s kojim definitivno neće dobiti igrača kalibra Middletona, koji se dosta mučio s oporavkom kroz sezonu, ali je izgledao solidno pri kraju sezone i doigravanju (no nedovoljno dobro izgleda).

Po meni, najbolja opcija jest potpisati obojicu, eventualno zadržati još i Crowdera i/ili Inglesa i/ili Matthewsa te prihvatiti činjenicu da će biti iznad 1st aprona te koristiti "manji" MLE od 5 milijuna. Jer prozor za osvajanje naslova se smanjuje i trebaju ga maksimizirati još ovih nekoliko godina.

## CLEVELAND CAVALIERS

![](/assets/free_agency/cle.png)

"Moja" ekipa. Moja omiljena ekipa je doživjela mali raspad u svom prvom doigravanju nakon LeBrona i nekoliko dana, ili čak tjedana nakon ispadanja od Knicksa čitao sam strašno puno pretjeranih reakcija te se činilo kako će svijet propasti haha.

No realnost je da imaju vrlo dobru situaciju. Na draftu su imali samo jedan pick, i njime su izabrali Emonija Batesa, koji je bio ogroman talent pred nekoliko godina i vrlo je zanimljiv "project" koji bi se možda potencijalno mogao uklopiti u ovu čudno-visoku ekipu Cavsa. Naime, Bates igra kao neki playmaker/bek šuter koji je visok 2.03 metra. Problem je što nije dobar kreator za ostale igrače i nije tako dobar u prodorima i po scouting reportovima, nedostaje mu atleticizma kao i smirenosti na parketu. Zbog svih tih stvari se uspoređuje s Kevin Porterom Jr., koji je neslavno završio u Cavsima te kojeg su trejdali praktički za ništa u Rocketse. No za kasni 2.pick vrijedi pokušati.

Što se free agencyja tiče, samo Caris LeVert je slobodan igrač, kao i Windler koji je vidio skoro pa ništa parketa u ove 3 godine, mnogi vjerojatno ni ne znaju tko je on upravo zbog tih problema s ozljedama i manjkom minuta. To je donekle šteta jer on bi se dobro uklopio kao krilo koje može šutirati, ali po mojoj procjeni, on neće nastaviti karijeru u Cavsima. LeVert bi možda i mogao, za dobru cijenu. Trenutnih 18 milijuna bi mogla biti neka okej brojka za njega, no vidit ćemo što o tome misli on i Cavsi. Mislim da ne bi škodile još 2-3 sezone na tom ugovoru jer tek tada će na red doći Mobley s novim ugovorom koji će zasigurno biti max.

Uz to, ostatak ekipe je i dalje tu, ono što im jedino nedostaje jest dobar backup centar, a na korištenju će imati puni MLE. Ukoliko Bucksi zbog neke ludosti odustanu od Lopeza, on bi bio doslovno savršeni fit uz Mobleyja u Cavsima, no to mi se čini kao malo izgledna opcija, osim toga opcije su Plumlee, Hayes, Len, Drummond i Muscala uz ostale centre koji su po meni imali još manji učinak. Nitko od njih osim Muscale ne može širiti parket, što se prikazalo problematičnim u doigravanju, stoga tu nema baš neke sreće. Možda se okrenu nekom visokom krilu, jer takvih ima malo (ali samo malo) više na tržištu, a možda jednostavno uzmu nekoga na minimumu te se više okrenu krilima gdje je isto rupa (jedino Osman je pravi SF, LeVert i Okoro više naginju SG poziciji), a takvih igrača ima JOŠ više ove sezone.

Moja želja bi bila Brook Lopez, no to nije izgedno, pa onda ne bi loše došao možda ni Dillon Brooks? Šut je problematičan, ali još jedan krilni obrambeni ne bi škodio uz Mitchella i Garlanda, jedan više šuterski igrač je Oubre, a neki igrači koji bi došli manje od punog MLE-a bi bili Šarić i Jeff Green, sve u svemu neki potezi će zasigurno pasti.


## CHICAGO BULLS

![](/assets/free_agency/chi.png)

Bullsi su sezonu završili poprilično razočaravajuće, s obzirom na imena imaju relativno solidan ugovor, ali izgleda da ih je ozljeda Lonza Balla koja se javila još pretprošle sezone u potpunosti izbacila iz neke borbe za ozbiljan nastup u doigravanju. Lonzo i dalje nije spreman za nastup, a po vijestima koje su pristigle u posljednjih mjesec-dva, čini se kako bi također mogao izbivati i praktički cijelu iduću sezonu...

On ima poprilično velikih 20 milijuna dolara ove sezone, a ako dodamo tu i Derozana s 28 i Lavinea s maksimalnih 40, ukupna brojka se jako brzo nagomila te njihov aktivni roster trenutno ima 118 milijuna dolara. A u tome nisu uračunati ni Vučević, White, Dosunmu koji su svi slobodni igrači i bili bitni dijelovi rotacije prošle sezone.

I sada Bullsi su u sličnoj situaciji kao i Bucksi, ako ne potpišu Vučevića (i ostalu dvojicu) imat će samo 18 milijuna cap spacea, što je jako malo, i praktički ne mogu ozbiljnog igrača potpisati, a imaju rupu na centru, ako potpišu Vučevića, ući će u luksuz, a ekipa po meni i dalje neće biti spremna za top 6 ekipa istoka, barem ne bez Lonza.

No to je po meni trenutno najbolja odluka, probati dati Vučeviću kraći ugovor, potpisati Whitea i Dosunmua, ukoliko se slože na neki solidan ugovor, možda bi čak Dosunmu mogao biti prioriteniji jer mi se čini kao vrlo kvalitetan igrač čiji kalibar je teže pronaći (za razliku od Cobjya) i onda kroz puni MLE probati pojačati slabe točke, a to je vjerojatno malo dubine na krilnim pozicijama (što SF, tako i PF).

Osim toga, nema ništa drugo nego nadati se u napredak i Dosunmua/Whitea (koga god odluče potpisati) pa tako i Patricka Williamsa, koji je po meni poprilično podcijenjen i dalje, i mislim da bi mogao još više iskočiti iduće sezone u jednog kvalitetnog i svestranog te potencijalnog all-defense igrača, koji je čak pozitivan u napadu, jer ima mogućnost širenja parketa sa svojim solidnim šutom, problem je što i dalje nedostaje vlastite kreacije šuta, ali ukoliko se dogodi iskorak u toj kategoriji, mogao bi biti rubni all-star igrač. No to je jedan vrlo veliki ako.

S druge strane, pitanje je je li LaVine dovoljan u napadu, jer Bullsi su (možda na iznenađenje mnogih) bili među najboljih 5 ekipa po obrambenom ratingu, ali u napadu su bili katastrofa, stoga su sve oči uprte prema razvoju mladih igrača koji bi mogli biti pomak prema pozitivi u tom smjeru. Možda im nedostaje još jedan istinski razigravač kojeg su zapravo imali u Lonzu, no mislim da baš i nema igrača u rangu punog MLE-a (koji imaju dostupan) koji bi im tako nešto pružio. Ono što imaju jest ugovor DeRozana koji ističe iduće sezone, tako da to bi mogao biti vrijedan trade chip, jer nekako mi se čini da bi lakše mogli naći scoring kroz taj puni MLE, a i sam LaVine im donosi tu dimenziju, ali malo je meta koje bi mogli ciljati, možda VanVlet u sign&tradeu?

Druga opcija bi bila riješiti se ugovora Lonza Balla, koji se čini kao rupa bez dna, jučer sam spomenuo Spurse i Rocketse kao ekipe koje imaju ogroman cap space, te bi vrlo vjerojatno rado primili Lonza. Još jedna ekipa od koje bi mogli profitirati i Bullsi su Wizardsi, Wizardsi imaju mnoštvo razigravača, te bi jedan od njih mogao biti višak (Morris, Wright ili Jones bi svi odgovarali Bullsima i bili točno to što im treba). Magic je također ispod salary capa, no rekao bih da oni imaju ekipu koja ima potencijala za borbu za doigravanje te bi mogli možda ojačavati ekipu, iako imaju popriličnu gužvu na bekovima. To bi možda bio pravi način za pojačati ekipu ukoliko ne žele u rebuild. Puni MLE bi se lako mogao potrošiti na nekog od mnogih krila koji su dostupni.

Sažetak je pisan prije potpisivianja Vučevića, koji se dogovorio za 3/60 ugovor!

## INDIANA PACERS

![](/assets/free_agency/ind.png)

Na red je stigla ekipa koja je po meni imala sjajan draft. Walker bi trebao biti instantni upgrade koga god imaju na PF poziciji, a Sheppard je jedan krilni igrač (SF) na poziciji na kojoj su dosta tanki, tako da bi i on mogao imati solidnu minutažu te potencijalno se probiti do startne pozicije na kojoj su prošle sezone Pacersi praktički imali otvoreni tryout cijelu sezonu, Nesmith, Nwora i ponešto Brissett i Mathurin su startali na SF-u. No nitko nije imao neki značajan iskorak (odnosno, Mathurin je bio dobar, ali on je više visine beka).

Njihova srž ekipe je po meni sjajna, Haliburton+Turner su sjajna okosnica, ukoliko jedan od tih igrača ili Walker iskoči i uključi se u core, to je već poštena okosnica momčadi za pohod na doigravanje.

Ono što je isto zgodno za Pacerse jest OGROMAN cap space, jer Haliburton je i dalje na rookie ugovoru, za njega će sigurno doći maksimalno mogući ugovor, ali to ih ne sprječava da potpišu nekoga na poveći ugovor ove sezone, ili čak dvoje igrača. Uz to, Hield ima ugovor koji ističe (18 milijuna) i jedan je od najboljih šutera lige za kjeg bi se sigurno mnoge ozbiljne playoff ekipe trgale, ukoliko ga ne misle zadržati iduće godine bolje unovčiti taj ugovor i potencijalno ugrabiti nekog igrača.

Uglavnom, ukoliko žele zgrabiti nekog potencijalnog igrača, definitivno bi se trebali fokusirati na krila, i teoretski mogli bi si priuštiti i Middletona, no to bi ih moglo kočiti jednom kada Hali dobije maksimalni ugovor, možda bi bilo bolje ciljati 20-25 milijuna za Barnesa, Granta ili Kuzmu koji bi mogli biti točno ono što im treba. Po meni, Barnes se čini kao sigurna opcija koja može zabiti kada treba te opcija koja neće biti previše intruzivna u razvijanju Halija i Walkera, a možda bi mogli probati i ponuditi ugovor Cameronu Johnsonu i razmrdati Netse malo. Barnes bi doduše trebao biti najjeftinija opcija od svih njih jer vjerujem da bi ga mogli dobiti za bliže 20 milijuna nego 25.

I sada je problem jer imaju poprilično postavljenu postavu i pokrivene sve pozicije. Haliburton na jedinici, kojeg mijenja McConnell (ništa više ne treba za rezervnog beka), zatim Hield i Mathurin, a tu je i Nembhard koji bi mogao biti budući taj 3.bek ekipe, zatim Barnes i Nesmith/Sheppard i kao visoke igrače imamo Walkera te Smitah i Turnera i Theisa na centru, možda je Jalen Smith bio malo razočaranje pa ukoliko se ponudi neki PF po dobroj cijeni mogao bi biti meta - realno, Šarić bi bio dobra meta za ovaj sustav jer bi uvijek imao dobrog obrambenog igrača uz sebe, a u napadu također može i raširiti, i razigrati kao sekundarni, i može se uklopiti uz Halija, možda je to baš destinacija za našega Šišija.


## DETROIT PISTONS

![](/assets/free_agency/det.png)

Ekstra mlada ekipa ulazi u novu sezonu još mlađa no prošle godine :) Oko Pistonsa je ista vibra kao i oko Houstona, nakrcaj čim više talenta pa što bude, bude.

Offseason su započeli s gigantskim ugovorm za Montyja Williamsa. On bi trebao posložiti ovu mladu momčad i popeglati sve kotačiće u njoj, vidjeli smo kakve je sjajne setove slagao u Sunsima i mislim da će sličnu situaciju imati i ovdje (Cade+Ausar kao 1 i 2 te dobra potpora ostalih). Mogao bi puno igre bazirati na pick and rollu jer imaju sjajnu podlogu za to s nekoliko dobrih centara.

Svoj 5. pick su po meni odlično iskoristili te odabrali već kratko spomenutog Ausara Thompsona, koji bi trebao biti 2/3 pozicija budućnosti ove ekipe, mislim da bi odmah mogao početi igrajući uz Bojana. Bolji je šuter od svog brata blizanca, ali i tu treba puno raditi. Kao i brat, dobro čita i razumije igru (ali slabiji dodavač), odličan je atleta i obrambeni igrač. Ima idealnu situaciju za razvoj i primarnog razigravača i kreatora s kojim bi se mogao dobro uskladiti.

Prošle sezone su Pistonsi nakrcali visokih igrača, te uz Stewarta kojeg su i ranije imali, doveli su Bagleyja preko ljeta te izabrali Durena u draftu. Na kraju se nekako Stewart čini kao višak, pogotovo jer su odabrali još jednog centra na ovogodišnjem draftu - Jamesa Nnajia, kojeg vjerojatno znaju pratitelji Eurolige. Nnaji je pravi centar sličan Durenu. (EDIT: Greškica moja, on je proslijeđen u Charlotteu)

Stewart je igrač koji može raširiti parket, stoga mislim da postoji opcija za trejd u nekog od contendera koji bi mogao iskoristiti tu njegovu vještinu (nije neki elitni šuter, ali može i zna pogoditi).

Ostatak ekipe iskreno ne znam kako će se rasplesti, pokupili su Wisemana kojeg su Warriorsi odbacili kako bi se zaštitili poreza, i on je pružao solidne partije nakon skoro 2.5 godine sjednja na klupi i borbe s ozljedama, no tko će znati je li upravo on centar budućnosti.

Gužva je i na bekovskim pozicijama, Cade, Ivey i Hayes se svi bore za minute, no Cade je definitivno neprikosnoveno prvo ime momčadi, a Ivey bi mogao biti tu onda kao dvojka. Višak je nekako Kilian Hayes, koji je imao vrlo dobre partije bez Cadea, ali njemu nedostaje šuta. Kao i kod Stewarta, možda i on bude trade meta, već sam spomenuo nekoliko ekipa kojima bi koristio takav razigravač (Bullsi, Jazz, Pelikani možda). Isto tako, mislim da će se definitivno trebati riješiti nekoga od tih mladih igrača, jer iduće godine čak 4 igrača postaju RFA, i bolje je sasjeći odmah nekoga koga ne žele potpisati i zadržati.

Uz to, kao i sve loše ekipe, imaju ogroman cap space, realnost je da kao i Houston i Spursi (te Jazz i Wizardsi, koji su to već napravili) pojedu neki "loš" ugovor za solidnog igrača koji bi u konačnici mogao zaživjeti tu vrijednost i popune cap space.

A naš Bojan je vrlo vrijedan trade chip koji se može i direktno zamijeniti za neki takav loš ugovor i zauzvrat dobiti JOŠ pickova, Bojan je trenutno jedan jedini igrač pod ugovorom iznad 26 godina (Pistonsi imaju opciju zadržati Burksa, no ne znam hoće li se to dogoditi), a ima vrlo dobar ugovor te je igrač sjajnog kalibra kojeg bi mnoge ekipe mogle iskoristiti kvalitetno.

# PACIFIC DIVISION

Nakon Atlantic divizije stigli smo do druge u kojoj "nitko nije loš". Ova divizija će sadržavati i manje teksta, jer je situacija u 3 od 5 ekipa poprilično jasna i čista, a možda čak i u četvrtoj.

## PHOENIX SUNS

![](/assets/free_agency/phx.png)

Sunsi trenutno pod ugovorom imaju 8 igrača, KD, Beal, Booker, Ayton, Payne (non-guaranteed ugovor, samo 2 od 6.5 mil je garantirano) te Goodwin kojeg su dobili u trejdu, Wainright koji je igrao minijaturne minute i Todd koji je došao iz Wizardsa, i ne znam koliko je tamo u opće igrao.

KD, Beal, Booker i Ayton sami tvore čak 162 MILIJUNA DOLARA!!!!! Ako ste pratili brojke to je skoro pa iznos LUKSUZNOG PRAGA.

Ako budu iznad prvog Luxury Aprona (a mislim da je to dosta izgledno da će biti) imati će samo manji MLE od 5 milijuna dolara te trade exception od praktički 5 milijuna koji je nastao kada su trejdali Šarića.

I to je to. To je sve s čime Sunsi operiraju. Ostatak mogućnosti su minimalni ugovori. Ako nekim čudom ne trejdaju Aytona i oslobode 15-ak milijuna dolara mjesta, neće imati puni MLE. Ako potpišu i Okogiea, Craiga i Landalea (na primjer) te s plaćama ukupno pređu preko 179 milijuna dolara, NEĆE imati ni taj mali MLE. Stoga trebaju donijeti odluku što i tko im je bitniji, jer opcije za potpisivanje igrača su im iznimno limitirane.

Po meni, najbolji način za ojačati postojeći roster je potpisati igrače koje imaju, nadati se da će uloviti nekog veterana za minimum. Drugi najbolji način je trejdati Aytona za nekog drugog igrača/centra, ili više njih, te na taj način upotpuniti core. Recimo idealni trade bi bio kada bi uspjeli dobiti 3 role playera za jednog Aytona, ali ne znam koja ekipa je spremna i uopće toliko luda za samim Aytonom.

To vam je više manje to vezano uz Phoenix, poanta ove (i ostalih) objava je da se da slika što se potencijalno može napraviti i koji problemi brinu ekipe, teoretizirati o samim potezima Sunsa, npr tradeovima za Aytona je po meni jako teško jer teoretski bilo što što prolazi trade machine je validna opcija, ali ne znamo interese tih ekipa :)

## LA CLIPPERS

![](/assets/free_agency/lac.png)

Clippersi su trenutno na 201 milijuna dolara sa SVIM aktivnim ugovorima, neki od njih nisu garantirani, ali praktički i da to odbace i dalje bi bili iznad 2.aprona. A to znači - nema iznimaka! Dakle, jedini alat za potpisivanje igrača jest minimalni ugovor i/ili re-signanje igrača (Plumlee/Westbrook).

Za razliku od Sunsa, oni su imali odabir na draftu, i odabrali su Kobeja Browna, iskusnog college igrača (4 godine odigrao) koji može zaigrati krilne pozicije, ali i dvojku, dakle podsjeća malo na Manna. Na zadnjoj godini faksa je pokazao da može i šutirat te je pogađao trice s čak 45%, ali na samo 3.3 pokušaja. Čini se kako su potencijalno dobili igrača koji instantno može pomoći ekipi.

Clippersi imaju čak 4 igrača kojima je ovo zadnja sezona ugovora, Gordon, Marcus Morris, Batum i Covington. Zbroj tih ugovora je 60 milijuna dolara! Također, Gordonov ugovor nije garantiran, i mogu ga za besplatno otpustiti JOŠ DANAS. (Edit: otpustili su ga)

Oni su svi igrali neke minute prošle sezone, ali Morris i Covington su malo opali u odnosu na prošle sezone. Možda mogu kombinirati i/ili iskoristiti te ugovore za lov na neke igrače s dugim ugovorima koji bi mogli više doprinijeti ili je moguće da ih trejdaju jednoj od "loših" ekipa i počiste bar malo taj cap space i možda potpišu Westbrooka i/ili Plumleeja na neki iznos.

Uglavnom, Clippersi nisu zacementirani baš kao Sunsi da im sve ovisi o samo Aytonu, stoga mislim da se nalaze u boljoj poziciji. A i da sve ostane kako je, rotacija im je poprilično duboka te kao i prošlih godina sve im ovisi o ZDRAVLJU Kawhija i PG-a, koji ne mogu nikako ostati spremni kada dođe playoff...

## GOLDEN STATE WARRIORSI

![](/assets/free_agency/gsw.png)

Jedna od najjačih dinastija ikada prolazi kroz klimava razdoblja, Draymond Green testira tržište i traži novi ugovor, Thompsonu ističe ugovor iduće sezone, a ekipa kao kolektiv se nalazi u paklu cap spacea. Godine ih isto sustižu - Steph 35, Klay 33, Dray 33, CP3 38... Uz to, mladi igrači još uvijek nisu iskoraknuli kao standardni i konstantni dio rotacije, a DiVincenzo je odbio player option i postat će slobodan igrač (JaMychal Green je također slobodan igrač, kao i Lamb i Jerome koji su bili manji faktor).

Za sada Warriorsi su odradili apsolutno sjajan draft, izabrali su već zamjenu za samog DiVincenza u obliku Brandina Podziemskog, koji je odličan visoki bek sposoban kreiranja vlastitog šuta, sekundarne ili ternarne kreacije, što će se lijepo uklopiti u njihovu ekipu, i čak nije minus u obrani. Mislim da bi se savršeno trebao uklopiti u rotaciju Warrirsa od samog početka. Uz to, odabrali (trejdali) su na draftu i Traycea Jacksona-Davisa - igrača koji jako podsjeća na Draymonda Greena, što stasom, tako i igrom.

Naravno, najveća vijest proteklih tjedana vezana uz Warriorse je ipak trejd CP3-Poole, kojeg vjerojatno gledaju kao 1-year rental, jer iako CP3 ima još 2 godine ugovora, iduća (24-25) sezona nije uopće zagarantirana te ga Warriorsi mogu otpustiti bez udarca na cap space, što će vrloo vjerojatno i napraviti jer će tada situacija s capom biti jednako loša.

Tada će na naplatu doći Klay Thompson, a koliko će točno novca htjeti dati tada 34-godišnjem Thompsonu ostaje vrlo upitno. Znači otprilike sličan problem kao što ga imaju Celticsi, samo što su ovdje svi znantno stariji.

Ostali potezi koje će moći odraditi ove ofsezone su poprilično limitirani, naime kada/ako potpišu Greena preći će 2.luxury apron i neće imati na raspolaganju nikakav MLE i jedino što im ostaje jesu tradeovi i/ili minimalni ugovori. Najbolja oklada im je, kao i mnogim ekipama u sličnim situacijama, potpisati što više igrača mogu, pod pristojnu cijenu, i otići u još jedan pohod na naslov.

## LOS ANGELES LAKERS

![](/assets/free_agency/lal.png)

Lakersi su ove godine imali vrlo dobre odabire na draftu, Maxwell Lewis je po stručnjacima steal u drugoj rundi -> 3-and-d igrač koji će se defintiivno uklopiti s LeBronom i ostatkom ekipe, a Jalen Hood-Schifino je combo guard koji zapravi nalikuje Reavesu te ima solidnu obranu.

Što se tiče free agencyja i isteklih ugovora, imaju podosta cap spacea, ali u realnosti on će bit značajno manji. Trenutna dvojba jest hoće li garantirati ugovore (i time zadržati te igrače iduću sezonu) Malika Beaslyja i Mo Bambe, koji iznose 16, odnosno 10 milijuna dolara (EDIT: nisu ih zadržali, tako da počistili su 26 milijuna). Ali i da otpuste obojicu igrača, imali bi samo 40 milijuna cap spacea, a samo 5 igrača pod ugovorm. Reavesu, DLou, Hachimuri, Lonnieju Walkeru te još nekim igračima koji su imali minute ističe ugovor, i realnost je da će vrlo vjerojatno produljiti barem 2 od ta 4 igrača.

Jedna glasina koju sam pročitao jest da žele vratiti Russella, koji bi po cijeni od oko 20 milijuna mogao biti korisna karika u igri. Imao je nekoliko loših utakmica, ali mislim da se ne smije iz toga kreirati neka dramica, jer njima je iznimno potreban igrač koji još može samostalno i konstantno kreirati svoj šut, a mislim da je Russell treuntno bolji u tome od Reavesa. Možda će im mali problem biti ako sve te navedene igrače vrate natrag (i ne otpuste ovu dvojicu) jer bi mogli preći i luxury cap i 1.apron, realno potrebno je procijeniti ima li boljih i jeftinijih igrača na tržištu. DiVincenzo i Jevon Carter mi se čine kao igrači koji bi se mogli uklopiti za neki dio punog MLE ugovora.

Generalno, možda im i više treba neki centar, a tu je tek nekoliko opcija koje se nude. Dovoljan im je možda i neki klasični centar da odradi dijelove igre uz Davisa kada Vanderbilt odmara (jer Vando će biti okej za regularnu sezonu), a možda i strech centar poput Kevina Lovea, koji bi skokovski dio odradio, a obrambeno možda ne bi toliko patio uz Davisa, pogotovo u regularnom dijelu sezone. Mislim da sam efekt LeBrona potakne neke igrače na manje ugovore.

Uglavnom, imaju dosta fleksibilnosti Lakersi, sve ovisi o tome koga će, i za koliko re-signati te se iz te situacije može dalje krenuti.

## SACRAMENTO KINGS

![](/assets/free_agency/sac.png)

Iznenađujući prvaci ove divizije, koji su imali fenomenalnu sezonu, koji imaju brdo prostora u cap spaceu i mladi core potpisan na još barem jednu sezonu. Tek iduće godine se trebaju brinuti o Sabonisu i Monku (koji se promiče u odličog 6.igrača),a o Keeganu Murrayu, Mitchellu i ostalima tek za 2 ili više godina.

A kako je nastao taj cap space? Tako što su Barnes, Davis, Lyles i Len postali slobodni igrači, iako samo Barnes je imao poveći ugovor. Len i Lyles su već "veterani", koji su po meni imali vrlo dobre uloge s klupe te ako ih potpišu natrag za male novce napravili bi dobar posao jer bi još više učvrstili postojeći core igrača (Fox, Sabonis, Huerter, Murray, Mitchell, Monk) i imali praktički 8 igrača za rotaciju, ono što bi im tada nedostajalo jest neki SF igrač, a imali bi 30-ak milijuna cap spacea za pronaći ga.

Mislim da smo prožvakali već top igrače u tom rasponu, Grant, Barnes, Kuzma i Middleton (koji će valjda biti re-signan), možda i napadnu nekog RFA ukoliko im se netko svidi, a mislim da ima takvih igrača, a možda i po tom pitanju budu dosadni pa samo vrate Barnesa natrag, jer kreacije im baš i ne nedostaje, imaju stalno Monka ili Foxa na parketu, a Sabonis je tu ekstra potentni razigravač.

Uz to, imat će na korištenje neki oblik MLE-a ili Bi-Annual iznimke, stoga očekujemo plodonosni offseason za Kingse!

# SOUTEHAST DIVISION

Zadnja istočna divizija, ona koja nam je donijela finalista s te konferencije, Miami Heat. Pa krenimo od njih.

## MIAMI HEAT

![](/assets/free_agency/mia.png)

Miami je nakon teškog i napornog doigravanja gdje su kao kruške opadali favoriti za naslov stigli u poprilično nezgodnu ofsezonu. Naime, ključni igrači iz ovog doigravanja Max Strus i Gabe Vincent su slobodni igrači i poprilično je sigurno da će tražiti više od do sada mizernih 2 milijuna dolara, a ukoliko ih potpišu vrlo sigurno će prijeći preko 2. luxury aprona i samim time oprostiti se s MLE-om i još nekim pogodonostima.

Ono što svi iščekuju da će Miami napraviti jest trejdovi. Lowry ima ugovor koji ističe, i mislim da im je definitivno bolja opcija vratiti Vincenta za 10-15 milijuna nego imati njega na rosteru, Herro je propustio praktički cijelo doigravanje, ali on i Robinson s 27 i 18 milijuna dolara bi također mogli biti u igri za neku od nezadovoljnih zvijezdi -> naravno, spominje se Lillard.

Ali ako bi i samo odbacili (salary dump tradeovi) Lowryja i Robinsona koji se nekako čini kao višak (iako je imao vrlo dobre partije) oslobodili bi dosta prostora što bi im dalo puni MLE.

Miami tako ima puno posla ispred njih, a sve oči su uprte u nedraftirane igrače koje su potpisail, kao i Jaimea Jaqueza, koji je bio 18.pick na ovogodišnjem draftu. Jaquez je svestrano krilo kojem samo nedostaje šut, može i dodavati i skakati te solidno igrati obranu, ima odličan wingspan i trebao bi se uklopiti kao neka 4 uz Adebaya ili mijenjati Butlera kada odmara.

## ATLANTA HAWKS

![](/assets/free_agency/atl.png)

Hawksi su već bili aktivni ove ofsezone. Odradili su vrlo značajan trade, razmjenili su Johna Collinsa za Rudyja Gaya i pick 2.runde. To se na prvu čini malo, ali time su se konačno oprostili od igrača kojeg su očito htjeli trejdati već nekoliko sezona.

A kada se malo bolje razmotri ovaj trade, odradili su jako dobar poaso:

- Oslobodili su si nekih 20 milijuna u salary cap i došli ispod luxury capa, što im omogućava da iskoriste PUNI MLE
- za ovaj trade iskoristili su trade exception u primanju ugovora Rudyja Gaya i na taj način su mogli stvoriti trade exception za Johna Collinsa u iznosu od čak 25 milijuna dolara!!!! Ovo je OGROMAN trade chip i praktički znači još jedan elitni igrač za kojeg mogu trejdati.

Jedino je Aaron Holiday slobodan igrač, a s obzirom da su odabrali Kobeja Bufkina, koji je također neki bek, čini se da će on biti zamjena za njega. Tako da već sada imaju posloženu ekipu, jedino ne znam hoće li igrati bez neke prave četvorke jer i Hunter i AJ Griffin su više trojke, kao i Saddiq Bey, ali s obzirom da imaju 2 prava centra u Capeli i Okongwuu možda im stretching koji oni omogućavaju više odgovara.

Mislim da im nedostaje još malo dubine na tim krilnim pozicijama, ali i na dvojci jer ukoliko nije Bogdan ili Trae+Dejounte zajedno na parketu tada zapravo nemaju nekog pravog beka. Bufkin je taj novi rookie tu, i on bi se mogao možda uključiti kao neki combo guard. Najbliže usporedbe su mu Maxey i Quickley, a to je zapravo ono što treba kada jedan od Traea/Dejountea ode na klupu.

## WASHINGTON WIZARDS

![](/assets/free_agency/was.png)

O Wizardsima sam se već podosta raspisao neki dan pa ću za sve one koji nisu pročitali praktički kopirati što piše tamo.

Već nakon samog tradea Beala u Sunse bez potpunih detalja bio sam vrlo sretan za ekipu Wizardsa, koja će se, nakon po meni monumentalne greške davanja najgoreg ugovora ikada Bradleyju Bealu i upadanja u očajni mediokritet, konačno resetirati i usmjeriti u pravi put - put neće biti kratak, brz ni bezbolan, jer je situacija bila dosta čupava, ali to je pravi put.
Beal je imao jedinstven ugovor, imao je no-trade clause koji se ne viđa često u NBA ligi, i zbog toga Wizardsi su bili ograničeni s time kome će ga poslati, jer je sve to Beal trebao odobriti. No oni su za Beala u konačnici uspjeli dobiti:
- 5 pickova 2. runde
- 4 pick swapowa, u godinama 2024, 2026, 2028 i 2030 -> ove kasnije godine su već potencijalno tamna vremena Sunsa koji mi se čine da idu na Boom or Bust pristup
- Jordana Poolea
- Landryja Shameta
- pick 1.runde Warriorsa tek u 2030 i zaštićen top 20 -> okej, ovaj je dosta slab pick i pick 2.runde u 2027.
Ovo je fenomenalan prinos za igrača za kojeg su praktički bili okovani.
A tu je i trade Porzingisa, na prvu izgleda kao očajna povratna vrijednost, ali uzmimo u obzir da bi Porzingis "isključio" (opt outao) iz svog ugovora (imao je player opciju, koju bi odbio). Za njega su dobili
- Tyus Jones
- pick 2. runde -> i to 35. pick, koji je skoro kao kasna 1.runda
- cap filleri u Gallinariju i Muscali
Bolje išta, nego ništa.
Ovo sad stavlja Wizardse na oko 111 milijuna dolara u vrijednosti ugovora, ako se ubace tu pick prve runde na draftu + drugi pick i još neko potpisivanje, taman će prebaciti SALARY FLOOR koji će biti na 120 milijuna dolara, jer ukoliko je ekipa ispod te brojke stižu penali.
Odlični potezi Wizardsa, koji će zasigurno biti loši, ali ponekad treba napraviti korak unatrag kako bi zakoračili 2 koraka unaprijed.

Moguće je da će uslijediti još neki potezi, potencijalno za ugrabiti još koji draft pick, jer sada imaju 3 razigravača, a mislim da su i Tyus Jones, i Monte i Delon Wright vrlo dobri i korisni igrači. Muscala je igrač koji može raširiti parket na petici tako da bi i za njega mogli dobivati pozive+vrlo je jeftin, ali teoretski pošto Wizardsi i nemaju drugog centra osim Gafforda, mogao bi pokriti njegove minute na klupi.

Nakon tih događanja, na draftu su odabrali Bilala Coulibalyja, krilnog igrača koji ima ogroman potencijal da bude minimalno odličan obrambeni igrač, koji bi se trebao još malo usavršiti u šutu, ali i ostalim napadačkim vještinama. Doći će u idealnu okolinu za to, jer Washington je nakon nekoliko godina konačno odlučio stisnuti "reset" gumb.

Wizardsi tako imaju poprilično solidnu grupu mladih igrača. Avdija, Kispert i sada Coulibaly bi mogli biti dobar zalog za budućnost, na njima je da ih sada razvijaju najbolje što znaju i umiju. Tu je i Johnny Davis, još jedan pick prve runde iz prošle sezone, koji se i nije baš naigrao sve do zadnjih mjesec dana, ali možda bi mogao početi dobivati minute sada, i ako se povuku još neki potezi.

## ORLANDO MAGIC

![](/assets/free_agency/orl.png)

Mlada ekipa koja je nakon rebuilda brz pronašla neku srž ekipe. No, nakon ovog drafta se možda otvara nekoliko pitanja. Prvo, što će napraviti s Anthonyjem Blackom I Markellom Fultzom I Jalenom Suggsom? Sva trojica nisu baš neki bajni šuteri, a imati svu trojicu na rosteru stvara polaki gužvanjac, ako dodamo i Colea Anthonyja to su već ČETIRI razigravača! (Chicago i Utah bi mogli biti zainteresirani).

Drugo: hoće li potvrditi (zagarantirati) ugovore Fultzu i Garyju Harrisu (rok je danas!)? Mislim da je Fultz siguran po tom pitanju, a trebao bi biti i Gary Harris, jer bi im u najmanju ruku poslužio kao trade assett. Harris je zapravo i odličan šuter, te vrlo dobar obrambeni igrač, stoga igrač njegovog kalibra bi mogao biti tražena roba - njegov problem je jedino zdravlje, ne može nikako ostati zdrav i odigrati niti 80% sezone otkada je bio sophmore. On je zapravo bio vrlo koristan igrač još u Denveru i njegova uloga je jako jako slična sadašnjoj KCP-a. No dobro, vratimo se na Orlando.

Orlando ima brdo cap spacea i relativno okej situaciju po pitanju budućeg cpa spacae, Wagner dolazi na naplatu 25-26, a Banchero 26-26, jedino Fultz i Cole su slobodni igrači nakon ove sezone, kao i Chuma Okeke, ali njegova uloga je nekako opala prošle godine nauštrb Bol Bola (koji je također FA iduće sezone), od kojeg su vjerojatno htjeli vidjeti što zna i može.

Orlando je odbrao još i Jetta Howarda, igrača koji je odličan skorer i koji može igrati pozicije 2/3, tako da on bi mogao biti potencijalna zamjena za Harrisa, a neka konkretna rupa im je zapravo na toj četvorci, gdje su imali otvorene audicije prošle sezone, no mislim da će trebati tražiti izvan ekipe tog igrača. Naravno, ovdje zapravo pričam o nekom rezervnom big manu, jer Banchero i Wagner će zasigurno startati kao krila. Nisam zaboravio na Jonathana Isaaca, ali, što da točno kažem o njemu? Ozljede?

Orlando bi tako mogao biti u lovu na nekog iskusnog veterana na toj poziciji i/ili tražiti istog igrača kroz trade. Realno mogli bi si osigurati i fleksibilnost cap spacea za budućnost tako da prime neki kratkoročno loš ugovor. A naravno, imamo i tu gužvu na PG poziciji koja se jednostavno MORA raščistiti, jer ovo nema smisla.

## CHARLOTTE HORNETS

![](/assets/free_agency/cha.png)

Prošlogodišnja sezona Hornetsa je krenula nizbrdo već od samog početka kada je Lamelo zadobio ozljedu gležnja još u predsezoni. Tu ozljedu je sanirao pa ponovno obnovio nekoliko puta kroz sezonu, a ako dodamo da je su i Rozier, Oubre i Hayward (uobičajeno) bili ozljeđivani dobivamo očekivan završni ishod na tablici.

Taj loš rezultat je "nagrađen" 2.pickom na draftu, gdje su na nezadovoljstvo mnogih navijača Hornetsa odabrali Brandona Millera. Njega uspoređuju s PG-om ili Danny Grangerom, dkale krilnim svestranim igračem koji može 2-4 igrati i šutirati kako god poželi. Njegov šut je zaista impresivan, nije baš na razini nekih ostalih top šutera, ali zaista može krirati svoj šut i zabiti iz mnogih situacija. Treba malo poraditi na snazi jer se vidi taj nedostatak i u obrani i u napadu. Mislim da je Miller svakako odličan igrač i prospect, koji može instantno uletiti u prvu postavu Hornetsa te po meni on nije tako katastrofalan pick bez obzira što Scoot ima veći "ceiling" od njega.

Imali su još nekoliko zanimljiv odabira na draftu, visokog razigravača Nicka Smitha Jr., koji može zabijati po želji, Jamesa NNajia (neki dan sam krivo napisao da je otišao u Detroit -> oni su ga proslijedili u Hornetse) - cetra iz Barcelone i Amarija Baileyja -> još jednog beka. Trenutno na rosteru su im jedini bekovi bili LaMelo, Rozier i Bouknight -> igrač koji će sada ući u 3.sezonu, a ima odigranih samo 60-ak utakmica u kojima nije baš puno pokazao, možda je to znak da će "odustati" od njega i okrenuti se nekom od ovih mladih rookieja.

Što se tiče slobodnih igrača i prostora u cap spaceu, imaju ga na bacanje, dio će vjerojatno baciti na PJ Washingotna koji je RFA, kao i Miles Bridges, ali iskreon ne znam koja je situacija s njime, ove sezone nije uopće zaigrao

Hayward je najveći ugovor s čak 31 milijunom, ali ugovor mu ističe ove sezone. To znači da je vrijedan trade chip. Plus, Miler mu upotpunjava poziciju, a imaju i Codyja Martina koji može pokriti tu poziciju u drugoj postavi. Možda možemo oko njega očekivati neku akciju.

Na papiru bi Hornetsi trebali biti dobri, konačno su pronašli svog centra, Marka Williamsa, koji je odličan obrambeni drop igrač, a u napadu se savršeno slaže s LaMelom u Pick and Roll igri. Miller bi se onda u svu tu shematiku napada trebao super uklopiti, a osobno očekujem da će potpisati i zadržati PJ Washingtona koji je isto vrlo solidan igrač. Nekako su dvojka i četvorka najslabije pozicije te možda bi mogli probati loviti neko pojačanje na tim pozicijama koristeći ugovor Oubrea.

Sada treba posložiti tu mladu ekipu, Clifford je okej obrambeni trener, i ima već sada dosta puzli za dobru obrambenu postavku, jer i sam LaMelo je odličan obrambeni bek, sva ova asistentska imena meni nažalost ništa ne znače, ali nadam se da imaju dobrog napadački orijentiranog pomoćnog trenera koji može usmjeriti napad i držati ga kontroliranim uz sve te mlade igrače.

# NORTHWEST DIVISION

I za kraj, šampionska divizija!

## PORTLAND TRAIL BLAZERS

![](/assets/free_agency/por.png)

Portland, ta čudesna i uvrnuta franšiza. Ekipa koju vole rijetki preživjeli romantičari današnjice. Znam da ja nisam jedan od njih, ali definitivno cijenim sve one koji jesu. Da se mene išta pitalo, tradeao bih Lillarda još pred nekoliko sezona. S jedne strane mi je drago da i on sam želi gurati u ovoj ekipi i dalje, ali s druge strane, možda je već mogao biti prvak da se skrasio u nekoj boljoj okolini. Imali su svoje prilike, ali sama okosnica ekipe se konstantno urušavala i mislim da je sada zrela za rastanak.

Evo, nakon ovako malo poetskog uvoda, možemo krenuti u brojke i činjenice.

Činjenice su da Blazersi trenutno IMAJU nešto cap spacea, ali kada se svi cap holdovi pridodaju aktivnim plaćama, biti će vrlo blizu cap spacea i praktički neće ništa ostati (još ako žele zadržati Tybullea, što se možda čini da ide u tom smjeru definitivno neće ostati ništa).

Duet Lillard-Nurkić je jedini preživio od one 2018-19 godine kada su došli do finala zapada, ali mislim da je restrukturiranje ekipe s McCollumom već bio početak nekog "mekog" rebuildinga, sada samo treba hrabrosti da skroz urone u to. Pogotovo ako im i Grant otiđe, jer neće imati novca za igrača njegovog kalibra čime mislim da je ekipa na papiru jednostavno preslaba za konkuriranje. Ove priče o tome da želi Greena u ekipi su nemoguće, ne postoji načina osim da izgube Simonsa u tom trejdu, a tada opet nisu ništa napravili jer imaju "zelenog" Scoota koji se vjerojatno neće razvijati kako treba. A još veći problem je što za dvije godine Lillardov ugovor raste za preko 10 milijuna dolara (s 45 na sigurno 55+) što je ogromna brojka za tada 36-godišnjeg igrača. Naravno, moguće je, teoretski, dogovoriti neki kraći period i s Grantom i Greenom (ako bi to nekako uopće prošlo), ali mislim da je to uzaludan posao.

Mlada okosnica je sasvim solidna, Simons i Scoot + Sharpe bi trebali i morali biti dovoljno dobar potisak za budućnost. Problem je što ne postoje na centarskoj poziciji izuzev Nurkića, a i krila su im poprilično slaba (draftali su brata blizanca Keegana Murraya, ali on je praktički isti Keegan samo s nekim nedostatcima), tako da mislim kako bi se mogli podosta pojačati s trejdanjem i Damea i Nurkića, makar imali rupu na centru ili dobili nekog sirovog prospekta ili starijeg veterana.

Jer jedina taktika za potpisivanje i ojačanje ekipe je vraćanje Granta, vraćanje Eubanksa kao rezerve te puni MLE za neku četvorku/trojku, ovisno gdje više vole Granta, i onda borba s trenutnom rotacijom. Nije ta ekipa ni toliko loša na papiru, ali u dvije Billupsove sezone nismo vidjeli pretjerano pozitivnih stvari + pitanje je koliko bi efikasno Scoot mogao raditi na svojim nedostatcima i jednostavno imao prostora za pogreške. Jer, kada je igrač mlad, mora napraviti nekoliko pogrešaka kako bi ih naučio izbjegavati u budućnosti...

## UTAH JAZZ

![](/assets/free_agency/uta.png)

Jedna od ekipa koja mi se počinje sve više sviđati, iznimno mlad roster, s vrlo zanimljivim trenerom koja je pretkraj mogla i u lov na play-in, no na kraju su završili s vrlo dobrim 9.pickom.

A na kormilu u pozadini svega toga je čuveni Danny Ainge, koji je prvo odradio dobar draft draftaši Hendricksa, Keyontea Georgea i Bricea Sensabaugha. Hendricks je igrač koji bi mogao imati plafon poput JJJ-a, četvorka/petica koja može raširiti parket, i u teoriji mogao bi igrati uz centra poput Walkera Kesslera. George je combo bek i analitičarima se zapravo ovaj igrač puno više sviđa u konceptu igre Jazza nego Hendricks. A Sensabaugh je bio pick kasne 1.runde koji je također još jedan odličan skorer i šuter. Tako su zapravo Jazzeri izgradili vrlo vrlo dobar roster prepun šutera. Sextona i Talena Hortona-Tuckera vide kao neke razigravače, George bi bio taj combo bek, zapravo nalik Clarksonu u neku ruku, i onda imamo Agbajia i Bricea koji su čisti šuteri. Uz to imamo vrlo solidne visoke igrače - Olynyk, Walker Kessler koji je dominantno igrao obranu u rookie sezoni te all stara Markkanena.

Imamo i Johna Collinsa, koji je u Jazz stigao praktički "za ništa" - Rudy Gay i pick 2. runde. Odličan potez Aingea. Jazzeri bi tako mogli imati rotaciju od ne 7, ne 8 već čak 10 igrača (po mom skromnom mišljenju) i teoretski oni su spremni za napad na doigravanje. To je benefit mlade ekipe gdje puno oklada klikne. Naravno, ovo je donekle i pretpostavka jer Agbajija smo samo malo vidjeli, a upitno je kakav će učinak imati ova trojica rookieja, ali i samo s jednim od te četvorice imamo 8 igrača što je i više nego dovoljno za playoff rotaciju.

Pitanje je hoće li povući još neke poteze, jer sad imaju čak i puno mladih igrača koje treba razvijati, a imaju 10 milijuna dolara (otprilike) prostora u cap spaceu + full MLE + nekoliko dosta velikih trade exceptiona (oni se ne mogu kombinirati, ali redom iznose 9, 6, 5 i 4 milijuna).

Olynyk, Clarkson i THT imaju još samo jednu godinu na ugovoru, a mislim da bi se "championship contenderi" trgali za njih i takve ugovore, i iako imaju i Sextona i ovog novog rookieja, realnost je da nemaju nekog elitnog razigravača, no mislim da ne postoji samo nekoliko ekipa koja ima višak na tim pozicijama - Wizards, Pelicans, Magic - i mislim da tamo nisu igrači koji bi podignuli ovu ekipu na JOŠ veću razinu, mogli bi biti dobri floor generali, ali to je možda to. Tyus Jones i Fultz bi možda mogli biti igrači koji bi se mogli sjajno uklopiti ovdje, i imaju slične ugovore (oko 15 milijuna) pa su možda to igrači koje treba pratiti kada pričamo o Jazzu.

## OKLAHOMA CITY THUNDER

![](/assets/free_agency/okc.png)

Fenjeraši NBA lige su konačno dobili smisao i putanju ekipe. Iako su još uvijek svi mladi, Shai Gilgeous-Alexander se prošle prometnuo u pravu zvijezdu lige. Dodajmo tome i Jalena Williamsa koji je bio praktički 2.najbolji rookie lige, a u nekim trenutcima je izgledao i zrelije od Banchera. Imaju dobro posloženi mladi core njih dvoje, Giddeyja i Holmgrena, koji doduše nije još kročio nogom na parket, ali ako ispuni očekivanja to će biti ekipa zrela za playoff borbu.

Ove godine su imali naravno odbair na draftu, i najznačajniji je bio Cason Wallace, još jedan bek koji je dobar point of attack defender (Point Guard) i uz to i solidan C&S šuter. TO je zapravo dosta dobra vijest jer bi se super uklopio i oko Shaia i oko Giddeyja. Tako Thunderi sada imaju već brdo dobrih obrambenih igrača. Rookie (doduše on treba pokazati tu vještinu), Jalen Williams i Dort. Holmgren bi također obrambeno trebao biti ogromna prisutnost u reketu.

I ostatak corea ekipe je solidan, Kenrich i Jaylin Williams su dva svestrana visoka igrača koja su se odlično snalazila u igri prošle sezone, Tre Mann je još jedan šuter na bekovskim pozicijama koji se vrlo često jednostavno zapalio. Dojma sam da su im vanjske pozicije dobro pokrivene, no nedostaje im još jedan visoki igrač uz Cheta. Trejdali su Bazleyja prošle sezone za našeg Šarića, ali nekako mi se čini da ga neće vratiti natrag.

Što se tiče ostatka free agencyja, imat će nešto malo cap spacea - oko 15 milijuna dolara, kao i MLE. S ta dva alata bi mogli potpisati još nekoliko dobrih i iskusnijih malo igrača kako bi ih pogurali u smjeru doigravnaja.

Pogled na buduće ugovore je za sada smirujuć, Pokuševski postaje RFA iduće sezone, a osim toga mirni su sa SVIMA ostalima, čak i Bertansom koji ima još 2 godine ugovora. Njega su pokupili za vrijeme drafta kao salary dump od strane Dallasa. Taj potez je bio malo obrambeni te možda ne daje jako puno nade da će krenuti u borbu za doigravanje, no vidjet ćemo. Bertans jest taj neki visoki igrač, koji može širiti parket, tako da možda će im se dobro uklopiti. Ionako su tako i Šarića više manje koristili prošle sezone.

Mislim da je to više manje to od Thundera, kao i Jazzeri dosta mladi core, zapravo puno mlađi core, koji je nekako po meni manje spreman za borbu jer nedostaje veterana kao što ih oni imaju, no nikad se ne zna.

## MINNESOTA TIMBERWOLVES

![](/assets/free_agency/min.png)

Wolvesi su konačno ušli u playoff. Njihov eksperiment s "Twin Towersima" ne možemo baš ocijeniti nakon prve sezone. Glavni razlog je što su i Towns i Gobert bili dosta vremena out, ali primarno Towns koji je propustio više od pola sezone. U doigravanju su čak namučili Nuggetse u prvoj rundi, sve utakmice su skoro bile na nekoliko poena razlike samo.

Wolvesi su povukli već nekoliko poteza, prvi jest draft. Tamo su odabrali Leonarda Millera, kojeg mnogi analitičari jako vole i kažu da su Wolvesi povukli steal drafta. Zanimljivo je da on nekako posjeća na Karla Anthonyja-Townsa. Big man koji može igrati s loptom i napdati obruč, ali može i potegnuti šut (iako je trenutno bolji na mid-rangeu, aliima potencijala i za tricu). To i činjenica da su produljili Naza Reida za 13 milijuna po sezoni je uvuklo malo sumnji u to hoće li Wolvesi probati trejdati Townsa?

Jer situacija s cap spaceom im je ove sezone super, imaju puni MLE, ispod luxury capa su, i cijela rotacija (osim Nowella) im se vraća natrag. Problem s cap spaceom će definitivno biti od iduće godine pa unaprijed.

Em tada Slo Mo, Conley, McLaughlin (vrlooo solidan backup) postaju slobodni igrači, ali i rookieji ANT Edwards i McDaniels, koji bi trebali dobiti definitivno MAX ugovor (Ant), odnosno solidnih po meni 10-15 milijuna za McDanielsa. A Towns će imati bombastičnih 50 milijuna, dok će Gobert imati skoro pa isto bombastičnih 43. Samo s ugovorima Goberta, Edwardsa i Townsa, Wolvesi bi izgledali nekako kao Phoenix, a to je u problemima.

Bilo je priče i govora da bi Blazersi trebali potegnuti Simons+netko za Townsa ukoliko uistinu žele ostati kompetitivni i boriti se za naslov, pošto bi se Towns dobro uklopio s Lillardom. Ali vidjet ćemo hoće li to stojati.

Ako izuzmemo taj problem, Wolvesima bi dobro došlo krilo (a kome ne bi haha), tako da puni MLE bi mogli iskoristiti u tom smjeru.

## DENVER NUGGETS

![](/assets/free_agency/den.png)

I za kraj ovog serijala, došli smo do prvaka! Nuggetsi su zapravo imali All-in pothvat ove sezone. Jeff Green i Bruce Brown su im slobodni igrači, a obojica su imali vrlo značajnu ulogu, pogotovo Brown. On je imao 1+1 ugovor (odbio je opciju) kojeg je realno nadigrao, i očekuje se da bi trebao i mogao dobiti značajno povećanje plaće. Problem je što se uklapa sjajno u Denver i što i on donekle želi ostati, a teško je odbiti prvake, drugi problem je što mu Nuggetsi ne mogu ponuditi više od 120% od plaće jer nemaju Bird prava, a taj iznos koji mogu ponuditi je dosta mali.

Nadalje, Nuggetsi su neovisno o Brownu dosta ograničeni. U Jokića, Murraya, MPJ-a i Gordona im je vezano 136 milijuna dolara, odnosno ravno salary cap! Sreća im je što imaju pod ugovorm i KCP-a, Brauna, Watsona (koji nije puno igrao) i Čančara još 2 godine, te Zekea Nnajija (koji isto nije u playoffu zaigrao) još jednu. Ovi mladi igrači pokazuju napredak, stoga rotacija im je više manje na broju, jedino je Brown taj igrač koji bi dosta nedostajao.

Što oni mogu?

Pa mogu ponuditi Brownu tih 7.6 milijuna i dogovoriti da od iduće godine stiže povišica, ali to se ugovorno nigdje ne može dogovoriti, već jedino usmeno. Uz to, mogu iskoristiti dio MLE-a koji im je na raspolaganju (imaju puni, ali ne smiju prijeći 1. apron, što bi lako mogli napraviti). Uvijek mogu koristiti veteran ugovor, a ove sezone imaju pravo koristiti i Bi-Annual iznimku. Puno toga ovisi onda prvo o Brownu pa zatim o tome tko bi možda htio uzeti manji ugovor
za zaigrati s prvacima!

Nuggetsi su napravili i nekoliko trejdova kako bi osigurali više izbora na draftu. Ukupno su odabrali čak 3 igrača.

Jalen Pickett - PG koji igra kao big man. Da, dobro ste čuli, i ako malo bolje zamisliti, to se nevjerojatno dobro uklapa u Nuggetse. na collegu je u zadnjoj (senior) sezoni imao 17.7 poena, 7.4 skokai 6.6 asistencije, može igrati kroz post up, može postavljati blokove i dobro šutira s trice. U teoriji, ovo sve zvuči dobro, wingspan mu je odličan za visinu, stoga ovo bi mogao u teoriji biti steal?!

Hunter Tyson - neki Forward, možda više kao undersized PF, isto senior na collegu! Dakle već drugi iskusni igrač odabran na draftu, ovo je taktika koju prate nakon odabira Brauna prošle sezone, i to je ono što ekipe spremne za naslov trebaju i možda će ubuduće više raditi. Tyson može igrati kao 3/4, ODLIČAN je šuter (40.5% na 6 POKUŠAJA). Nedostaje mu brzine u obrani, ali dobro rotira i hustlea.

Julian Strawther - Krilo koje je odličan šuter, usput, Junior na collegu, dakle isto vrlo iskusan igrač. Za njega govore da je vrlo dobar obrambeni igrač.

Tri odabira koja se super uklapaju u njihovu ekipu, ako jedan samo uspije, to je pogodak za Nuggetse. Što se tiče dubine ekipe, ako se ne vrati Brown, nedostajat će im zasigurno rezervni razigravač, jer iako je Brown svestran pozicijski, on je u prirodi razigravač i to je pokazao u doigravanju. Nek idelni PG-ovi za zamjenu bi bili Jevon Carter i Gabe Vincent, ali bojim se da će oni doći malo više od 5-6 milijuna dolara, koliko će Nuggetsi imati.

Sada ćemo na tržištu vidjeti koliko vrijedi naslov u nepopularnom gradu, kao i igranje uz dvostrukog MVP-a lige koji igrače jednostavno čini mnogostruko boljima.
