---
layout: post
title: Zion Williamson je dašak svježine i old school košarke.
lang: hr
lang-ref: zion-freshness

---

![](/assets/zion_analysis/zion.jpg)

Nakon 10 NBA utakmica u kojima nam je priuštio mnogo highlightsa i predivnih poteza uz fenomenalne brojke, dobili smo već dovoljno utakmica, podataka i akcija za analizirati Ziona i njegov stil.

Prvo moram reći da je razina hypea oko Zion prije, tijekom i nakon drafta bila definitivno najveća u zadnjih desetak godina. Onaj koji je bio najbliži Zionu je vjerojatno Ben Simmons sa usporedbama s LeBronom, no svejedno mi se čini da je Zion i priča oko njega puno veća od Simmonsa.

<!--more-->

## Gaženje Vlastitih Nedostataka

Kada sada čitam njegov draft profil, najčešće su se kao negativne strane spominjale:

* Loš šut s poludistance/trice.

* Loša igra leđima prema košu.

* Oslanjanje na snagu u napadu (aludiranje na to da ovo neće prolaziti u NBA ligi).

* Loš učinak s linije slobodnog bacanja.

I sada kada sam pogledao prvih deset utakmica te dosta detaljno pratio Ziona i kako igra, mogu sa sigurnošću reći da ovo sve još uvijek stoji. Oslanjanje na snagu očito nije problem jer je do sada apsolutno svih raznio ispred sebe.

Šuta s poludistance/trice nema, em izgleda čudno, em ne šutira tako puno (onih 4/4 protiv Spursa u prvoj utakmica je ogromna anomalija očito).

![](/assets/zion_analysis/zion_shotchart.png)

Ako pogledate Shot Chart, vidjet ćete da je Zion zabio sve osim 8 šuteva iz "Restricted Area". To je po meni dosta zabrinjavajuće, no opet i jako fascinantno. Slobodna bacanja su također ostala problem, 65.4% je dosta nizak postotak, a s obzirom na to je 9. u ligi po broju slobodnih bacanja po utakmici, ta bi vještina njemu i njegovoj ekipi znatno pomogla kad bi bio na još većem postotku.

Lošu igru leđima prema košu bi ja najviše pripisao tome što nije baš vješt s desnom (slabijom) rukom. Ovo je najviše došlo do izražaja protiv Bucksa (dobro, istina da su oni daleko najbolja obrambena ekipa u ligi), kada su ga Brook Lopez i Giannis pojeli. Konstano su ga usmjeravali na desnu ruku, na što je on odgovarao spinovima na lijevu ruku i odličnim pump fakeovima. Ali mogućnost završavanja s desnom rukom je esencijalna, pogotovo sa njegovim stilom igre..

No sve ove navedene stvari su ispravljive, kao što su mnogi igrači pokazali, moguće je naučiti šutirati, i to šutirati efikasno. Desna ruka i post igra se kroz jedno ljeto može ispraviti i dovesti do pristojne razine. Ali one stvari koje se ne mogu naučiti, koje ili imaš, ili nemaš, Ziona ima u ogromnim količinama.

## Mašina za Skokove

Zion ne odustaje kad promaši polaganje ili šut te se bori za skok u napadu. U tom segmentu je zastrašujuć. 8. u ligi po broju skokova u napadu po utakmici, s time da su svi igrači koji su ispred njega u toj statistici viši od njega za gotovo 8cm.

![](/assets/zion_analysis/rebounds_height.png)

Kao što možete vidjeti na drugoj slici, nema drugog igrača koji je niži od 2 metra, i ima više od 2 skoka u napadu. Volja, htijenje, stalni rad je nešto što je vidljivo "iz aviona" kod Ziona, a to je pravi recept za put k uspjehu.

Također, kada promatramo omjer ofenzivnih i defanzivnih skokova, Zion gotovo pa ima više skokova u napadu nego u obrani.

![](/assets/zion_analysis/rebounds.png)

Samo nekoliko igrača se približilo takvom nečemu, a jedan od njih je Montrezl Harrell. Harrell je igrač koji svojim stilom igre, konstitucijom, atleticizimom i vještinom trenutno najviše liči Zionu. Obojica su strašni atlete i Undersized Big Men, Harrell je visok 2.01m, a Zion 1.98m. Obojica većinu svojih poena postižu iz Restricted Area-e , kao što možete vidjet na zadnjem grafu. Obojica su također tehnički vrlo sposobni, te znaju prodorima do koša rješiti više igrače. Jedina razlika između njih dvoje je možda što se Harrell više oslanja na Pick And Roll, a Zion se više oslanja na Post igru.

## Stil i zaključak

![](/assets/zion_analysis/shot_locations.png)

Kada bi povukli paralelu sa nekim starijim igračima, Charles Barkley je savršena usporedba. Jednake visine kao i Zion i vrlo slične tjelesne građe i atletske sposobnosti, Barkley je terorizirao NBA dok je bio u dresu Philadelphije. Kada bi netko ponudio Pelicanima Chuckovu karijeru u obliku Ziona, naravno s pokojom titulom ;) sumnjam da bi se žalili.

Kao što prva rečenica/naslov kaže, Zion je unio dašak svježine i old school košarke, te uistinu ga je gušt gledati kako se klinac od 19 godina poigrava s iskusnim NBA igračima. Sve što ja želim jest da ostane zdrav i tada će zasigurno u potpunosti pokazati sav svoj potencijal koji je već sad svakako prisutan i vidljiv.
