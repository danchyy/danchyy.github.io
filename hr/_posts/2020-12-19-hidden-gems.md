---
layout: post
title: Igrači koji bi mogli iskočiti u 2020/21 sezoni
lang: hr
lang-ref: hidden-gems-20-21
url: hidden-gems-20-21
twitter_img: /assets/breakouts/breakouts.jpg
---

![](/assets/breakouts/breakouts.jpg)

Predsezona je korisna za nekoliko stvari, a jedna od njih je projeciranje igrača koji bi mogli
iskočiti u idućoj sezoni. Iako nisam ovo provjerio kroz nekakve brojke ili modele (jer je jednostavno jako malo utakmica), "od oka" se čini da ovo vrijedi već nekoliko sezona zaredom.

<!--more-->

Pa započnimo redom.

## Shake Milton


![](/assets/breakouts/shake_milton.jpg)
*Credit: Bill Streicher-USA TODAY Sports*

Shake Milton je već prošle godine imao zapažene uloge u Philadelphia 76ersima, kada je popunjavao poziciju playmakera u odsustvu Bena Simmonsa, a s dobrim predstavama je nastavio i u playoffu te u ovogodišnjoj predsezoni gdje je konstantno bio jedan od najboljih strijelaca 76ersa te je završio predsezonu s 17 poena po utakmici na efikasnih 54%/45%/71%.

Očekuje se da će Milton ulaziti s klupe za 76erse i ukoliko nastavi s ovakvim izvedbama ozbiljan je kandidat za 6. igrača godine.

#### Fantasy utjecaj

Mislim da bi se Milton mogao naći u vašoj ekipi u nekoj od zadnjih rundi drafta, pogotovo ako vam tada zatrebaju trice s vrlo solidnom efikasnošću.


## Christian Wood


![](/assets/breakouts/christian_wood.jpeg)
*Credit: Pool Photo-USA TODAY Sports*

Ovaj momak je eksplodirao nakon što je Drummond prošle sezone tradean u Cavalierse. U tih zadnjih 12 utakmica bilježio je čak 22 koša uz 9 skokova. I sve to uz fenomenalne postotke od 56%/38%/76%.

Uz to, Wood nije loš ni na obrambenoj strani gdje je bilježio 0.9 ukradenih po utakmici te 1.1 blokadu po utakmici. Tokom offseasona prešao je u ekipu Houston Rocketsa te će ondje zauzeti startnu poziciju na četvorci (ili možda petici, ako se odluče za small ball).

U jedinoj utakmici koju je igrao za sada je uistinu briljirao. U pick and roll/pop igri s Hardenom je zabijao na sve moguće načine, šut, polaganje, zakucavanje, potpuni repertoar. Prisutstvo Hardena i Walla će sigurno dodatno podignuti njegovu igru na vrlo vjerojatno projeciranih 20/10.

#### Fantasy utjecaj

Wood je rangiran prilično visoko što se tiče Fantasy ljestvica, tako da ste s njime sigurno upoznati. Nemojte se sramiti uzeti ga u 4. rundi, jer to je definitivno mjesto koje zaslužuje.


## Darius Bazley

![](/assets/breakouts/bazley.jpg)
*Credit: Kevin Jairaj-USA TODAY Sports*

Bazley je zablistao na trenutke krajem prošle sezone, odnosno u Bubbleu. Tada je Thunder odmarao Gallinarija i neke ostale igrače te je on uskočio u startnu petorku i pružio tri partije zaredom s preko 20 poena.

Ove sezone će započeti u početnoj petorci te će njegove brojke zasigurno skočiti. Do sada je odigrao jednu predsezonsku utakmicu u kojoj je igrao kao početna četvorka te će kao SF/PF igrati cijele sezone.

#### Fantasy utjecaj

Slična situacija kao kod Miltona, kasne/zadnje runde drafta, s time da nudi drukčiji repertoar od Miltona (trice, skokovi, blokade/ukradene).


## Coby White

![](/assets/breakouts/coby_white.jpeg)
*Credit: Elsa | Getty Images*

O Cobyju sam pisao taman prije lockdowna i prekida sezone. O tome možete pročitati [ovdje](https://www.bballytics.co/hr/2020/03/11/coby-white.html). Tako da sve što sam tada rekao vrijedi i sada. Coby je ušao u početnu petorku Bullsa uz Zacha Lavinea i u tih zadnjih desetak utakmica prije lockdowna bili su možda i najdinamičniji duo cijele lige.

Isti taj ritam su prenijeli i u predsezonu. Coby je do sada bilježio 16.5 poena uz čak 48% za tricu! Njegov playmaking nije još na odličnoj razini te tu ima mjesta za rast, mislim da bi kroz sezonu mogao napredovati u tome jer Lavine je prirodni Shooting Guard, a ne playmaker.


#### Fantasy utjecaj

S obzirom na to da ga se mnogi sjećaju još od prošle sezone, Coby bi mogao otići dosta rano, iako s treuntnim repertoarom (bez asistencija i ostalih popratnih statisika), mislim da ne bi trebao biti draftan prije 100-120. picka.

## Markelle Fultz

![](/assets/breakouts/fultz_new.jpeg)
*Credit: Don Juan Moore | Getty Images*

Markelle je igrač za kojeg najviše želim da uspije. Zbog hajke koja je bila oko njega i njegovog šuta, a tu se ispostavilo da je riječ o nekim čudnim stvarima u redovima 76ersa koja je dovela do izvrnutog šuta... Pisao sam i o njemu [prije lockdowna](https://www.bballytics.co/hr/2020/02/23/fultz-progress.html).

Ukratko, Markelle je još više poboljšao svoj šut, te izgleda sve više fluidan (iskreno čak izgleda bolje za tri poena no onaj na slobodnim bacanjima). A Markelle je također još uvijek vrlo mlad igrač, sa samo 22 godine spreman je pokazati svoje pravo lice i iskočiti u ovoj ekipi Magica.

#### Fantasy utjecaj

Po meni nije pretjerano značajan fantasy igrač, no kao neki kasni pick u draftu donosi ponešto asistencija i ukradenih lopti.


## De'Andre Hunter

![](/assets/breakouts/deandre_hunter.jpg)
*Credit: Carmen Mandato | Getty Images*

Hunter je prošle godine bio rookie, no polagano je dizao formu kroz sezone te pokazao zašto je bio draftan kao 4. pick. Također čini se kako će ove godine nastaviti igrati u početnoj postavi (a Gallinari ulaziti s klupe).

Predsezonu je odradio vrlo kvalitetno te je u tri utakmice skupio 18 poena uz nevjerojatne postotke od 56%/56%/76% (okej, slobodna bacanja nisu baš nevjerojatna).

#### Fantasy utjecaj

Pošto nema neke značajne obrambene brojke (barem do sada), u fantasyju može poslužiti kao scorer/tricaš, a takvih će zasigurno biti na pretek u zadnjim rundama/waiver listi pa mislim da De'Andre još uvijek neće biti značajan fantasy igrač.

## RJ Barrett

![](/assets/breakouts/rj_barret.jpg)
*Credit: Nathaniel S. Butler | NBAE via Getty Images*

Barrett je imao jako tešku i neefikasnu sezonu, no pokazao je znakove života krajem sezone te u ovoj predsezoni, i ovdje je više neki moj predosjećaj da bi mogao zaigrati u ovim Knicksima. Barrett je u mlađim kategorijama poharao i osvojio sve što je mogao. Osvojio je zlato na svjetskom prvenstvu do 19 godina, no tu je bitno naglasiti da je to učinio kao član Kanade!! I još bitnije, tada je imao samo 17 godina!

No to je već daleka povijest, a ispred njega je nova sezona. Barrett je poznat kao "slasher", odnosno napada prodorima na koš, ali čini mi se kao da je u tom segmentu malo proširio arsenal.

#### Fantasy utjecaj

S obzirom na lošu tricu i za sada nekonzistentnu izvedbu s obrambenim brojkama, mislim da trenutno nije faktor u fantasy svijetu, no mogao bi postati tokom sezone.


## Talen Horton-Tucker

![](/assets/breakouts/tht.jpg)
*Credit: Kyusung Gong | AP*

I šećer na kraju. Najveća zvijezda Lakersa u predsezoni. Malo sam prenapuhao ovu rečenicu, no THT je uistinu dobro odigrao cijelu predsezonu, i onih nekoliko puta što je igrao prošle sezone, ostavio je dobar trag na terenu.

Za njega bi bio uspjeh kada bi dobio konstantne minute, već to bi bio značajan napredak u odnosu na prošlu godinu. To je čak i moguće, jer iako su se Lakersi podosta ojačali u zadnjih nekoliko mjeseci čini se kako će biti nešto minuta na dvojci kada bude Caldwell-Pope odmarao.

#### Fantasy utjecaj

Nikakav kako stvari stoje.
