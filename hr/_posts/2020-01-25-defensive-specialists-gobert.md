---
layout: post
title: Obrambeni specijalisti, 1.dio - Rudy Gobert
lang: hr
lang-ref: gobert-defensive

---

![](/assets/gobert_defense/gobert.jpg)

Zamislio sam napraviti jedan mini serijal o najboljim i najvrjednijim obrambenim igračima u NBA ligi.
U tome nema boljeg igrača za početak tog serijala od Rudyja Goberta. Dvostruki uzastopni obrambeni
igrač godine u NBA ligi te po svemu sudeći, prvi kandidat za još jednu nagradu. Iako nikad nije
bio izabran u All Star ekipu, što je po mom subjektivnom mišljenju nezasluženo, Gobert je igrač od
nevjerojatne vrijednosti za ekipu Utah Jazza. Njihova cijela obrambena shema se temelji na Gobertu.

<!--more-->

## Utjecaj na ostatak ekipe

Na prvom grafu sam prikazao koliko je zapravo velika razlika između Goberta i ostalih igrača iz Utah Jazza kada je u pitanju broj branjenih šuteva. Također, postoji vrlo velika razlika u uspješnosti branjenja šuta za dva kod njih.

![](/assets/gobert_defense/defense_jazz.png)

Ono što sam primjetio u nekoliko navrata dok sam gledao momčad Jazza jest da igrači nad kojima se radi pick
gotovo UVIJEK kao npr. na sljedećem clipu:

<div style="width:100%;height:0px;position:relative;padding-bottom:56.250%;" class="container"><iframe src="https://streamable.com/s/1tr8l/tasefg" frameborder="0" width="100%" height="100%" allowfullscreen style="width:100%;height:100%;position:absolute;left:0px;top:0px;overflow:hidden;" ></iframe></div>

Moje neko mišljenje je da time pokušavaju sprječiti tricu, a s druge strane imaju osigurač od strane Goberta koji čeka potencijalni pass ili proboj igrača s loptom. Možda te moje sumnje potvrđuje i graf koji uspoređuje broj dozvoljenih šuteva za 2 i 3 poena, na kojem se vidi upravo to da Utah dozvoljava vrlo malo trojki.

![](/assets/gobert_defense/three_vs_two_defense.png)

## Gobert je obrambeni oslonac Jazzera

Zbog takvih stvari je Gobert igrač koji brani NAJVIŠE šuteva iz igre, ta brojka je čak na 19.7 šuteva po utakmici,
a ono što je još impresivnije jest da je postotak uspješnosti protivničkih igrača samo 39.8%!!!! S tim postotkom se nalazi
na otprilike 20. mjestu (kada gledamo igrače koji su igrali barem 20 utakmica) što je uistinu impresivno kada uzmemo u obzir
da je Pascal Siakam najbliži Gobertu s brojem od 14.7 branjenih šuteva po utakmici, a dozvoljava manji postotak šuta protivniku.

![](/assets/gobert_defense/defense_nba.png)

Te podatke možete vidjeti na prethodnom grafu, izdvojio sam imena nekih igrača koji brane mnogo šuteva, ovdje je samo cilj bio dočarati kolika je zapravo razlika između Goberta i ostalih igrača po tom pitanju.

Ukoliko ograničim podatke samo na šuteve za 2 poena, tada se Gobert pomiče u top 5 po postotku uspješnosti protivničkog igrača.

![](/assets/gobert_defense/defense_nba_2_pt.png)

Ono što je zanimljivo je da su ispred njega čak trojica igrača Milwaukeeja, Giannis, Middleton i Matthews, no oni imaju znatno manje dozvoljenih šuteva (redom 6.1, 3.7 i 4.0), kad smo kod Bucksa, još valja pohvaliti Brooka Lopeza, koji je također vrlo dobar obrambeni igrač. No ta činjenica je zapravo još jedan plus za Goberta, pošto pokazuje koliko se on ističe kod Utaha u obrani..

Kad smo kod još nekih podataka, Gobert je ove sezone također čak 3. (!!!!!) u Win Shareovima u ligi, koje je ponajviše zaslužio zbog obrambenih Win Shareova (DWS). Win Share je statistika koja procjenjuje broj pobjeda koje je neki igrač pridonio. Gobert dakle trenutno ima 7.4 WS-a, od toga su 3.1 u obrani.

## Ofenzivni utjecaj Goberta na igru Utaha i zaključak

Iako je ovo obrambena analiza, dotaknuti ću se malo i napada, gdje isto treba pohvaliti Goberta u jednom ne toliko popraćenom segmentu, a to su "Screen Assists". Screen Assists, odnosno asistencije putem pickova/blokova su kada igrač, kojem Gobert ili neki drugi centar napravi pick, zabije koš koristeći taj pick. Gobert je prvi u cijeloj ligi po broju Screen Assistova te poenima koji su nastali putem tih "Screenova", tj. pickova.

Ovo sam taman napisao prije početka utakmica između Mavsa i Jazzera koja će biti meni izuzetno zanimljiva, što zbog Dončića i Bojana, no nakon ovog teksta vrlo zanimljiva i zbog Goberta i obrane Utaha. Zanima me hoće li Dončić imate uspješne "pohode" prema košu kada će mu u reketu stajati Gobert.
