---
layout: post
title: Pogled na offseasone poteze Atlanta Hawksa
lang: hr
lang-ref: offseason-atlanta-20-21
url: offseason-atlanta-20-21
twitter_img: /assets/offseason_21/atlanta_hawks/asisti_young.png
---

![](/assets/offseason_21/atlanta_hawks/trae_collins.jpg)

Za prvu ekipu čiji ćemo preview pogledati ove sezone uzeo sam Atlanta Hawkse, mladu ekipu koja je bila poprilično loša prošle godine
te je radila na sazrijevanju mnogo mladih i perspektivnih igrača, preko samo jednog offseasona su stvorili respektabilnu momčad koja bi mogla napasti playoff.

<!--more-->

## Uvod

Za početak možemo baciti pogled na graf koji uspoređuje poentiranje ovisno o akcijama prošlogodišnjih igrača Atlante i novopridošlih igrača, to će nam dati jasniju sliku što su htjeli pojačati
te koje su bile jake točke ekipe. Bitno je naglasati da na ovom grafu nema Traea Younga, i to iz razloga jer je on zabijao monstruoznih 16 poena po utakmici kao ball handler u pick and rollu i time bi graf bio nečitljiv.

![](/assets/offseason_21/atlanta_hawks/novi_igraci_usporedba.png)

Iz ovoga ću raspisati neke stvari koje su htjeli pojačati (šut), i u kojima su već pri vrhu lige, no Hawksi su svejedno uspjeli naći pojačanja i u tom segmentu (Pick and Roll).

## Šuterski problemi

Najjače akvizicije su svakako Gallinari i Bogdanović, dva vrsna šutera, usudio bih se reći top 20 u ligi treuntno. I odmah možemo vidjeti da će upravo time doprinijeti. Osim klasičnih spotup situacija, Bogdan i Gallo su vrlo dobri i u Handoff i Off Screen akcijama te pick and rollu (Bogdan) i Postupu (Gallo). Hawksi su dobili dva iznimna igrača koji uz to što mogu igrati bez lopte mogu i kreirati šut za sebe, što je rijetkost u prošlogodišnjoj ekipi Hawksa.

Uz njih, tu je i Tony Snell koji će u 10-15 minuta zabiti pokoju tricu čime je njegov posao odrađen. Taj dio trica je vrlo bitan jer su po realizaciji širom otvorenih trica bili vrlo loši prošle godine.

![](/assets/offseason_21/atlanta_hawks/atlanta_wide_open.png)

A već spomenuti igrači će pogurnuti tu brojku prema gore, jer su izgledali vrlo dobro u istom segmentu (iako, bilo je i dobrih igrača Hawksa!).

![](/assets/offseason_21/atlanta_hawks/igraci_wide_open.png)

Žutom bojom su označeni novi igrači Hawksa, a crvenom su prošlogodišnji igrači Hawksa. Gallo, Bogdan i Snell su svi vrlo efikasni igrači i kao što sam rekao, primarno šuteri.

## Odličan Pick and Roll  

U ekipi Hawksa napad teče kroz Pick and Roll, prošle sezone bili su drugi u ligi po broju napada preko Ball Handlera u pick and rollu, ali i u napadima preko "Roll Mana" u pick and rollu.

John Collins je glavni suučesnik u pick and roll akcijama uz Younga, on je vrlo svestran ofenzivni igrač, sposoban je napadati preko rolla, ali i preko "Pick and Popa", prošle sezone je šutirao preko 40% na trici.

Young je uglavnom njega upošljavao ispod koša, gdje je podijelio čak 57% svih svojih asistencija! Distribuciju njegovih asistencija ovisno o zoni šuta možete vidjeti na sljedećem grafu.

![](/assets/offseason_21/atlanta_hawks/asisti_young.png)

Takve brojke su vrlo rijetke kod najboljih dodavača lige, koji se često oslanjaju na svoje šutere, kao što možete vidjeti na sljedećem grafu.

![](/assets/offseason_21/atlanta_hawks/asisti_usporedba.png)

Trae ima 5% više asistencija ispod koša od sljedećeg najbližeg igrača u tom segmentu, a to je Rubio. Zapravo ovo nije uopće loše za Younga i Hawkse, mogao bi ovaj postotak ostati i dalje jer ipak poeni ispod koša su najefikasniji i matematički najbolji. Svaki od igrača navedenog na prethodnom grafu je izvrstan dodavač na svoj način, a Young ima možda najviše potencijala za dignuti svoje brojke na puno veću razinu.

Uz Younga će tu biti i Rondo koji je majstor u pick and roll akcijama te rookie Onyeka Okongwu na centarskoj poziciji koji je vrlo dobar u tom segmentu i u napadu, i u obrani. Sve u svemu, Atlanta bi trebala samo bolja biti u tom segmentu.

## Zaključak

Kao što sam spomenuo u prvoj rečenici, Hawksi su složili vrlo respektabilnu momčad te bi mogli (čak i morali) konkurirati za playoff ove godine. Još uvijek je tu nekih nedoumica oko obrambene sposobonosti nekih igrača, no njihov napad bi trebao biti jedan vrlo opasni podmazani stroj koji gazi sve pred sobom. 
