---
layout: post
title: Pogled na rekorde Johna Stocktona koji vjerojatno nikad neće biti srušeni
lang: hr
lang-ref: john-stockton
---

![](/assets/stockton/stockton.jpg)

Danas rođendan slavi jedna NBA ikona u punom smislu te riječi.
John Stockton rođen je 26.03.1962. godine te je cijelu karijeru prove kao PG Utah Jazza.
Svaku sezonu svoje karijere je odveo ekipu u playoff.


<!--more-->


Nažalost Stockton i Malone nisu uspjeli odvesti Utah do samog kraja,
nisu uspjeli srušiti te čuvene Chicago Bullse 97. i 98.,
Houston Rocketse nekoliko godina prije, i tako dalje, i tako dalje... Lista se samo povećava.

I to je velika šteta, jer je sasvim sigurno Stockton jedan od najboljih PG-ova svih vremena,
a Malone jedan od najboljih PF-ova. A po meni, njih dvoje zajedno su najbolji duo ikada.
Njihov Pick and Roll je bio neobranjiv.

Sam Stockton je bio jednostavno genije, Point Guard kakvog svaki trener može poželjeti.
Čovjek je 7 puta imao preko 1000 asistencija u sezoni, a od 87-88 do 96-97 je imao preko 10 asistencija po utakmici.
Još uvijek drži rekord od 14.5 asistencija po utakmici kroz cijelu sezonu.
Uz to, ne treba ni naglašavati da je Stockton vodeći u povijesti NBA lige s 15806 asistencija,
dok je drugi Jason Kidd sa "samo" 12091, gotovo 4000 asistencija manje...
Rekord koji vrlo vjerojatno nikad neće biti dostignut.

Ali to nije sve, Stockton je bio poznati kao žustri borac u obrani, prgavi i drzak te sklon kontaktu,
često je bio pri vrhu svačije liste za najneugodnijeg igrača kojeg možete susreti na terenu.
To dokazuje i činjenica da je Stockton vodeći u NBA ligi po broju ukradenih lopti s 3265 ukradene lopte.

![](/assets/stockton/assists_steals_bball.jpg)

Napravio sam povodom toga nekoliko grafova.
Prvi vam pokazuje koliko je zapravo daleko po prethodne dvije statistike od ostalih igrača,
razmak je dosta velik između njega i Jasona Kidda, i nakon toga od svih ostalih.

A to sve je bilo moguće jer je Stockton igrao čak 19 sezona u kojima je propustio samo 22 utakmice. 22. Za njega nije bilo odmora.

Sljedeća dva grafa koja možete vidjeti pokazuju odnos asistencija kroz vrijeme (ovisno o broju utakmica) i odnos ukradenih lopti ovisno o broju utakmica.

![](/assets/stockton/assists_time_bball.jpg)


![](/assets/stockton/steals_time_bball.jpg)

I da mu oduzmemo recimo 4 pune sezone (328 utakmica), još uvijek bi vodio ispred Kidda i po asistencijama, i po ukradenim loptama.
S time da bi u asistencijama bio još uvijek miran za barem 1000 asistencija.
