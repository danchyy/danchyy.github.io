---
layout: post
title: Blake Griffin se pretvorio u (lošeg) spot up šutera
lang: hr
lang-ref: blake-change
url: blake-change
twitter_img: /assets/blake_change/blake_shot.jpg
---

![](/assets/blake_change/blake_shot.jpg)

Prvo je zadivio ligu čudesnim zakucavanjima, nakon čega je upotpunio svoju igru i postao pravi superstar, do trenutne situacije u Detroitu. Blake Griffin je prošao mnoge uloge, no nadam se da neće ostati na trenutnoj...

<!--more-->

## Promjena u šuterskim pozicijama

![](/assets/blake_change/blake_shotcharts_hr.png)

Nakon što se raspao "Lob City" Clippersa, Griffin je u tradeu završio u Detroit Pistonsima gdje je zadobio glavnu ulogu. Te iste sezone Blake je već uzimao podosta dalekometnih šuteva. I iako je odlično igrao u prvih sezonu i pol u Pistonsima, mučio se sa stalnim ozljedama, neke su ga pratile i iz dana Clippersa, a vrhunac (ili dno) njegovih problema se javio krajem 2018-19 i sredinom 2019-20, kada je Blake imao dvije operacije na istom (lijevom) koljenu te ove sezone jednostavno izgleda drukčije.

Blake Griffin se pretvorio u (lošeg) spot up šutera. Nema više onih energičnih zakucavanja, nema ni previše šuteva u reketu/ispod koša (kao što možete vidjeti na grafu). Taj trend se počeo javljati 2016-17 sezone (kada je počeo dodavati tricu u svoj arsenal), a 2017-18 je bila ta u kojoj je završio u Pistonsima i u potpunosti ubacio trice u svoju igru.

![](/assets/blake_change/blake_hr.png)

Ove sezone je dosegao ekstrem i uzeo je 51 tricu od ukupno 85 šuteva. Ali zabio je samo 15 trica, što bi dalo 29%... Ove sezone nema niti jedno zakucavanje, prošle sezone imao ih je samo 5 (doduše, u samo 18 utakmica). Blake nije i neće više biti onaj stari.

## Od svestranog igrača do spot up šutera

![](/assets/blake_change/blake_posjedi_akcija.png)

Kao što možete vidjeti na prethodnom grafu, Pick and Roll i Cutovi koji su ga krasili kroz cijelu karijeru su u potpunosti nestali... Uz Spotup i Post up trenutno nema neku treću dimenziju kroz koju napada ove godine. Prošle 3 sezone je dignuo razinu kreativnosti te je igrao više kroz pick and roll (ali kao ball handler), što je dovelo i do većeg broja asistencija, no i to je opalo ove godine.

## Zaključak

Završiti ću ovaj kratak post kao što sam ga započeo. Blake Griffin je prošao mnoge uloge, no nadam se da neće ostati na trenutnoj. Nadam se da će naći novu iskru koja će zapaliti neke nove uloge u ovoj (i možda u nekoj budućoj) ekipi, jer Blake svakako ima talenta, vještine i znanja za tako nešto. 
