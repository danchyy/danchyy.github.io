---
layout: post
title: Što su "Prave" i "Lažne" asistencije?
lang: hr
lang-ref: assists-analysis
url: assists-analysis
twitter_img: /assets/assist_analysis/top_20_assisters_description.png
---

Ukratko, to su asitencije koje su došle nakon "laganog" koša (Cut/kontra/spot up šut) -> "prave" asistencije, dok su "lažne" asistencije one nakon kojih je igrač morao si nekako dodatno kreirati koš (prodor na koš, pull up jumper). Detaljnije u nastavku i u grafu.

<!--more-->

"Prava" asistencija je ona nakon koje je igrač ["lagano" ubacio koš](https://videos.nba.com/nba/pbp/media/2019/10/28/0021900050/446/db082939-7c93-f57d-64c7-aa977203f60a_1280x720.mp4), odnosno imao je Catch & Shoot situaciju, ili je imao polaganje/zakucavanje namješteno ili kroz kontre ili kroz cut. Iako neka od tih polaganja možda nisu jednostavna, možemo reći da su ona uistinu uslijedila nakon prave asistencije, odnosno nakon primljenog pasa direktno je išao šut (ili eventualno uz jedan dribling).

S druge strane, "lažna" asistencija je asistencija nakon koje je uslijedio neki način [dodatnog kreiranja šuta](https://videos.nba.com/nba/pbp/media/2019/11/02/0021900079/607/1f7717bd-e2b2-375c-152e-85497758f717_1280x720.mp4). Dakle to su najčešće prodori na koš, ili šutevi iz vođenja. Na "prave" i "lažne" asistencije možete gledati kao na "one koje se računaju u Europi" i "one koje se ne računaju u Europi".

![](/assets/assist_analysis/top_20_assisters_description.png)

Okej, sad kada smo to ustanovili, možete baciti pogled na graf (ako još niste). Dakle plavom bojom je označen ukupan UDIO "lažnih" u odnosu na sve asistencije. Na grafu je prikazano 20 najboljih dodavača ove sezone. Najveći udio "pravih" asistencija ima Russell Westbrook, što je zapravo logično pošto je on ove godine imao stil koji pogoduje takvim asistencijama. Prodor -> dodavanje na tricu za šut iz kornera, ako ne to, bio je pass za lagano dodavanje.

Na suprotnoj strani imamo Nikolu Jokića. Gotovo 40% njegovih dodavanja su "lažne" asistencije. To je isto očekivano s obzirom na to da jaaaako puno njegovih asistencija dolazi nakon nekog pull-up jumpera ili prodora Jamala Murraya/Garyja Harrisa ili nekog drugog beka Nuggetsa. Nije ovo nikakva primjedba na Jokića ili nešto takvo, to je jednostavno stil igre Nuggetsa. Isto vrijedi i za Pacerse vjerojatno, jer Warren i Oladipo su također slasheri koji prodiru prema košu. Lillard vjerojatno najviše lopti dijeli McCollumu i Anthonyju, koji također iz pull up jumpera uzimaju puno šuteva.

Sve u svemu, ovo je čisto jedna zabavna stvar koja mi je pala na pamet za pogledati i napraviti, i na ovo treba gledati samo tako, iz zabave

Podaci dolaze sa [stats.nba.com](https://stats.nba.com/).
