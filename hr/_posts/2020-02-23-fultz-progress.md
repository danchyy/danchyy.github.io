---
layout: post
title: U Orlandu se nazire magično napredovanje Markella Fultza
lang: hr
lang-ref: fultz-progress

---

![](/assets/fultz/fultz.jpg)

Markele Fultz je ove sezone na 11.9/3.4/5.0 uz još 1.3 ukradenu loptu po utakmici, sve to postiže uz samo 28.1 minutu na terenu. Uglavnom je Playmakersku poziciju dijelio s DJ Augustinom, koji se ozljedio 13.1 te propustio prošlih mjesec dana, sve do sinoćnje utakmice. U tom periodu je Fultz još više preuzeo ulogu playmakera te je imao 6.4 asistencija u prosjeku.

<!--more-->

## Šut danas i nekad

![](/assets/fultz/fultz_shotchart.png)

Na Shot Chartu Fultza vidi se da je još uvijek problematičan taj njegov šut, ali svakako se popravlja. Svi se sjećate njegovog šuta s nekim recimo to "trzajem" zbog čega je primio razne kritike prije drafta i tokom prve/druge sezone. O ovome pričam:

<div class="container" style="width: 100%; height: 0px; position: relative; padding-bottom: 56.190%;"><iframe src="https://streamable.com/s/gjj42/kfjela" frameborder="0" width="100%" height="100%" allowfullscreen style="width: 100%; height: 100%; position: absolute;"></iframe></div>

Čak i osoba koja nikad nije igrala košarku može vidjeti da ovdje nešto nije u redu. Iza toga je priča da su Sixersi krivo dijagnosticirali njegovu ozljedu i pružili mu krivu terapiju te se zbog toga njegova korekcija šuta previše otegla. Priča je dosta komplicirana i može se o njoj komotno pričati u nekom zasebnom postu.

Fast Forward na ovu sezonu, i njegov šut izgleva ovako (snimka je nastala tokom predsezone):

<div style="width: 100%; height: 0px; position: relative; padding-bottom: 177.888%;"><iframe src="https://streamable.com/s/h32of/uemmhv" frameborder="0" width="100%" height="100%" allowfullscreen style="width: 100%; height: 100%; position: absolute;"></iframe></div>

Ovo je već puno bolje. Sve u jednom fluidnom pokretu bez trzaja i ružnih zastajkivanja. I čak ako gledate samo podatke vidjet ćete da šut ide na bolje. Slobodna bacanja kroz sezone:

1. sezona: 47.6 FT%
2. sezona: 56.8 FT%
3. sezona: 75.0 FT%

75% je već solidna brojka za jednog beka, daleko od zadovoljavajuće brojke, ali nije užasna kao prve dvije. Poludistanca sada izgleda vrlo respektabilno za Fultza, ali još uvijek je problem na trici ponekad te nekad zna zastati u šutu te prenisko ga ispaliti (negdje na razni brade, umjesto na razini čela). No sve ovo je vrlo dobar znak i ukazuje na to da Fultz jako puno radi na poboljšanju šuta.

## Jače strane Fultza

Ono u čemu je već sada Fultz vrlo dobar jest prodor i završavanje ispod obruča, te neki šut iz reketa ili neke udaljenosti manje od slobodnih bacanja. Iznimno dobro se migolji na poludistanci s ciljem da pronađe optimalan šut ili pass (mnoštvo asistencija proizađe iz takvih "akcija") te tim načinom igre podsjeća na Chrisa Paula pa čak i na Kawhija (nisu iste pozicije, no Kawhi je jedan od najboljih na poludistanci).

![](/assets/fultz/ra_guards.png)

Napravio sam graf u kojem su prikazani svi bekovi te njihova uspješnost u "Restricted Area", odnosno onom polukrugu ispod koša. Po meni je ovo vrlo ohrabrujuće za Fultza, jer je efikasniji od Westbrooka, Lillarda i Lavinea (itd.) koji su već renomirani scoreri.

Markelle je ove sezone tek četvrta opcija u Magicu, iza Vučevića, Fourniera i Gordona, a možda čak i Isaaca dok je bio zdrav. Mislim da će se ta situacija promijeniti, pogotovo ako Fultz nastavi s radom na svom šutu jer ostale segmente već više manje ima pokrivene. Ukoliko se sve to poklopi, a ja iskreno mislim da hoće, Fultz bi mogao sljedeće sezone biti top kandidat za MIP nagradu, a nakon toga možda još neku drugu...

Magic mi konačno izglda kao ekipa koja ima glavu i rep, kao ekipa koja ima budućnost i koja ulaže u nju. Fultz, Isaac, Bamba, Gordon, Iwundu su sve dobri blokovi za budućnost uz veteranska pojačanja poput Vučevića i Fourniera, koji će još neko vrijeme držati kormilo u ruci. Također im se smiješi i playoff ove sezone, bilo bi jako zanimljivo vidjeti Fultza punog pouzadnja u svojim prvim playoff nastupima.

I za kraj nemojmo zaboraviti, Fultz ima 21 godinu. Za njega je ovo bila Rookie sezona u ekipi koja vjeruje u njega i koja ga podržava. Najbolje od njega tek dolazi..
