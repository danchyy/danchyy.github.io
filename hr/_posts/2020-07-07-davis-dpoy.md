---
layout: post
title: Može li nevjerojatna obrambena svestranost napokon donijeti DPOY nagradu Anthonyju Davisu?
lang: hr
lang-ref: davis-dpoy
url: davis-dpoy
---

![](/assets/davis_defense/davis_mini_2.png)


Nakon što je 2012. godine draftan od strane New Orleans Pelicansa (tada zvani Hornets), Anthony Davis je pružao sjajne predstave svake sezone. Međutim, taj je uspjeh bio više na "osobnoj" razini, jer su Pelikani dosegli doigravanje samo dva puta, u sezoni 2014-15 i 2017-18. AD je bio odličan u tim doigravanjima, ali najdalje do kud su Pelicani dogurali je 2. kolo u sezoni 2017-18.

Kroz svojih prvih sedam sezona, Davis je prepoznat kao jedan od najboljih obrambenih igrača u ligi, a ipak je samo tri puta izabranu u All-Defensive ekipa (dva puta u drugoj, a jednom u prvoj All-Defensive ekipi). Je li uspjeh tima (ili nedostatak istoga) ugušio Davisove šanse za eventualno osvajanje DPOY-a ili jednostavno nije bio *toliko* dobar?

## Prošli obrambeni uspjesi

Davis je bio poznat na nacionalnoj razini još prije ulaska u NBA. Bio je igrač godine na koledžu te je uz to osvojio i nagradu za defanzivnog igrača godine. Nakon toga izabran je za člana olimpijske reprezentacije 2012. godine, što je veliki uspjeh za svakog sportaša.

Iskočio je na glavnu pozornicu tokom druge sezone kada je zaslužio poziv za All-Star utakmicu. U njoj je doživio ogroman iskorak nakon vrlo dobre *rookie* sezone za tako mladog i neiskaljenog igrača kakav je AD bio.

U 2014.-15. Dobili smo pravi uvid u to što je AD sposoban učiniti, jer je vodio momčad do doigravanja i dobio podosta glasova za MVP i DPOY nagrade (završavaši na kraju na 5., odnosno 4. mjestu u poretku za nagrade). To mu je ujedno bila prva godina u kojoj je zaradio mjesto u All-Defensive ekipi.

![anthony davis defensive chart 2014-15](/assets/davis_defense/ad_2014_15.png)

Sljedeća sezona je također bila dobra, ali ne dovoljno dobra jer su propustili doigravanje. To je također rezultiralo lošim rezultatima glasovanja u utrci za obje ranije spomenute nagrade. Vrijedi napomenuti da je počevši od 2015-16 sezone pa sve do ove sezone, Davis proveo više vremena na centarskoj poziciji nego na krilnom centru (izvor: [Basketball-Reference](https://www.basketball-reference.com/players/d/davisan02.html#all_pbp)), što je njegova prirodna i preferirana pozicija.

Čak i kada je DeMarcus Cousins ​​igrao za Pelicanse, Davis je proveo većinu vremena na centru (ali to je vjerojatno zbog činjenice da je Cousins tradean u Pelicanse tek na sredini sezone, dok je sezonu nakon toga propustio dijelom zbog ozljede). Bilo im je suđeno da budu sljedeći *Twin Towersi*, ali Cousinsova povreda zaustavila ih je u postizanju toga. Davis je nakon Cousinsove ozljede impresivno odigrao ostatak sezone i vodio Pelikane do već spomenutog 2. kola playoffa.

Također, te dvije sezone sa Boogijeom u ekipi bile su i preostale dvije u kojima je zaslužio mjesto u All-Defensive ekipi.

![anthony davis defensive chart 2017-18](/assets/davis_defense/ad_2018_18.png)

Posebno je bila impresivna 2017-18 sezona, u kojoj je Davis završio na trećem mjestu u izboru za DPOY nagradu, iza Goberta i Embiida.

## Što je omelo Davisa u utrci za DPOY-a?

Moglo bi se tvrditi da bi Davis stekao još više priznanja da su Pelikani bili bolji tim, ali u posljednjih 10 godina neki od dobitnika DPOY nagrada nisu čak igrali za neku od 4 najboljih ekipa unutar konferencije. Chandler je čak igrao za Knickse koji su završili na 7. mjestu Istoka 2011-12 sezone.

Ali što su ti igrači učinili drukčije od Davisa?

### Statistika osvajača DPOY nagrade i Anthonyja Davisa (u istoj sezoni)

Ovdje su neke osnovne statistike, DWS (Defensive Win Shares), DBPM (Defensive Box Plus/Minus), obrambeni On-Off rating (negativna brojka je bolja) i ukupan omjer pobjeda ekipe.

Postoji još statistika koje bi mogle još bolje prikazati utjecaj igrača, no ove su najpristupačnije pa ću samo njih spomenuti ( neke ostale metrike će biti spomenute kasnije).

| Sezona | Pobjednički igrač | DWS | DBPM | On-Off | Omjer Pobjeda | AD DWS | AD DBPM | AD On-Off | AD Omjer |
| ---- | -------------- | --- | ---- | ------ | ------ | ------ | ------- | --------- | --------- |
| 11/12 | Tyson Chandler | 3.6 | 1.1 | 0,0 | 36-30 | / | / | / | / |
| 12/13 | Marc Gasol | 5.4 | 3.1 | -4.5 | 56-26 | 2.4 | 0,7 | 0,8 | 27-55 |
| 13/14 | Joakim Noah | 6.6 | 3.6 | 1.2 | 48-34 | 3.2 | 0,8 | 1.6 | 34-48 |
| 14/15 | Kawhi Leonard | 4.4 | 3.1 | -3.6 | 55-27 | 4.2 | 2.3 | -3.6 | 45-37 |
| 15/16 | Kawhi Leonard | 5.5 | 3,0 | -3.2 | 67-15 | 2.8 | 0,4 | 0,5 | 30-52 |
| 16/17 | Draymond Green | 5.4 | 3,9 | -3.5 | 67-15 | 5.1 | 1.4 | -5.5 | 34-48 |
| 17/18 | Rudy Gobert | 3,9 | 2.5 | -6.9 | 48-34 | 4.9 | 1.4 | -6.3 | 48-34 |
| 18/19 | Rudy Gobert | 5.7 | 2.5 | -1.1 | 50-32 | 3.1 | 2.3 | -2.2 | 33-49 |

Svi igrači u ovoj tablici imaju nešto zajedničko (osim Chandlera), svi su bili u Top 5 igrača po DBPM ili DWS statistici u godini kada su osvojili DPOY nagradu. U isto vrijeme su njihove ekipe bile ozbiljni sudionici doigravanja. Tako da čak i u godinama kada je AD imao vrlo dobar učinak, jednostavno nije bio dovoljno dobar... Također, ove statistike ne prikazuju cijelu sliku, jer Green i Leonard rade toliko drugih stvari jako dobro i često igrači koji *matchiraju* s njima izbjegavaju igru 1 na 1...

AD je bio član All-Defensive ekipa u sezoni 2014-15, 2016-17 i 2017-18 što dobro korelira s uspjehom tima. 2 od 3 te sezone imale su pozitivan skor na kraju, i to su ujedno bile sezone u kojima su Pelikani dosegli playoff.

I dok je ukupan rekord Pelikana bio loš, njihova obrambena strana bila je još gora. Hornetsi/Pelikani su završavali sezonu na 28., 27., 22. (\*), 27., 9. (\*), 14. (\*) i 23. mjestu u ekipnom obrambenom rejtingu kroz Davisovu karijeru. To su užasno loši brojevi, samo jednom su završili u top 10 ekipa i to u gubitničkoj sezoni (2016-17).

Da zaključim AD-ovo poglavlje s Pelikanima, sa sigurnošću mogu reći da je imao samo jednu stvarnu priliku na osvajanje DPOY-a, i to u sezoni 2017/18. Kao što sam već spomenuo, tada je završio na 3. mjestu u glasovima za DPOY igrača.


## Povratak u sadašnjost

Za razliku od prethodnih sezona, AD je konačno u timu koji se bori za naslov. Tim koji je jedan od najboljih u ligi u obrani i napadu. Lakersi su treći u obrambenom rejtingu, a trenutačno vode zapadnu konferenciju na ljestvici, a Davis igra veliku ulogu u tome, pogledajmo kako.

### Pozicija

Lakersi su dopustili Davisu da se vrati na krilnog centra, njegovu prirodnu poziciju te su mu uz to osigurali i mu dva kvalitetna centra u McGeeju i Howardu. Iako su oboje prošli svoje najbolje godine, osiguravaju solidnu opciju na petici.

No Davis zaigra i kao centar u niskoj postavi, posebno u Late-Game situacijama.

![anthony davis playing position](/assets/davis_defense/ad_positions_change.png)

To se također podudara s izjavom AD-a koji kaže da mu ne smeta centarska pozicija [ako ona ima smisla](https://theathletic.com/1325536/2019/10/26/anthony-davis-is-all-for-playing-center-if-it-helps-lakers-win/).

### Obrambena svestranost

Stigli smo do glavne teme ovog članka te karakteristike koja Davisa čini fenomenalnim obrambenim igračom. Davis je kroz svoju karijeru pokazao kako može čuvati sve pozicije na svim udaljenostima od koša.

Neovisno o tome je li morao vrijeme provoditi na trici uz neko krilo, preuzeti protivničkog beka nakon pick and rolla, ili jednostavno čuvati visokog igrača na postu Davis je nizao uspjeh za uspjehom (što su vam do sada mogli dočarati njegovi obrambeni chartovi).

![anthony davis defensive chart 2019-20](/assets/davis_defense/ad_2019_20.png)

No ove sezone, dignuo je tu svestranost na drugu razinu. Najviše vremena provodi na liniji za tri poena, što je novost u njegovoj karijeri. Vrlo je efikasan prilikom čuvanja igrača koji pokušavaju izboriti šut na toj udaljenosti, ili jednostavno pokrivati igrače koji upućuju šut iz Spot-Up/Off-Screen situacije.


Sljedeći graf prikazuje koliko je vremena AD potrošio na čuvanje igrača pojedinih pozicija.

![anthony davis positions covered](/assets/davis_defense/ad_positions.png)

Najviše vremena čuva krila, nakon toga bekove te tek na kraju dolaze centri. No to ne vrijedi za prethodne sezone, kada je najviše vremena provodio čuvajući visoke igrače. Davis ove godine uistinu uživa igrajući svoju prirodnu poziciju.

Zbog svega ovoga, možemo reći da je on elitni *Perimeter Defending Big Man*, mislim da sam taj izraz vidio na [BBall Index](https://twitter.com/The_BBall_Index) u jednom od njihovih tweetova, tako da sve zasluge pripadaju njima.

Bacimo pogled na još jedan graf koji prikazuje promjenu branjenih šuteva ovisno o udaljenosti.

![anthony davis distances covered through years](/assets/davis_defense/ad_through_years.png)

Ukoliko gledamo šuteve za tri poena, možemo vidjeti kako je broj takvih branjenih šuteva narastao 2017-18 da bi odmah sljedeće sezone znatno pao. Razlog tome je što se Davis morao vratiti na centarsku poziciju. Tko zna, da su Pelikani doveli nekog drugog igrača prošle godine (umjesto Juliusa Randlea), Davis bi možda još uvijek bio u svojoj staroj ekipi. Ali to nikada nećemo znati, a obje strane su profitirale s tradeom u Lakerse.

### Mašina za blokade

Tokom svoje karijere Anthony Davis osigurao je tri "titule" za najboljeg blokera u sezoni. Predvodio je ligu u tom segmentu u 2013-14, 2014-15 i 2017-18 sezoni.

Ove sezone dijeli treće mjesto s Brookom Lopezom (i Jonathanom Isaacom koji je propustio puno utakmica) s 2,4 blokade po utakmici.

Ali zanimljivo je da AD vodi NBA u blokadama izvan Restricted Area.

![restricted area blocks davis](/assets/davis_defense/blocks_outside_ra.png)

Igrači koji ga slijede su Robinson, Whiteside, Lopez i Gobert, a svi oni su elitni blokeri. Nakon njih je već spomenuti Jonathan Isaac, koji je blistao u tom aspektu i generalno jako podsjeća na Davisa, barem što se tiče defanzivnog aspekta.

Dakle, imajući sve ovo na umu, pogledajmo Davisov *Block Chart*

![anthony davis block chart](/assets/davis_defense/ad_blocks.png)

Ovo izgleda gotovo kao Zionov normalni Shot Chart. Davis je posvuda u obrani, ne viđa se često kako netko blokira toliko šuteva izvan Restricted Area-e i reketa.


## Dakle, je li vrijeme je za DPOY?

Vjerojatno ne.

Iako mu je sezona opet sjajna i vjerojatno najbolja do sada, Davis bi *morao* izgubiti u utrci za DPOY. Razlog je prilično jednostavan...

![giannis antetokounmpo defensive chart](/assets/davis_defense/giannis_defense.png)

Giannisova obrambena sezona jednostavno je nevjerojatna. On je, kao i Bucksi, povijesno dobar u branjenju reketa i područja ispod koša. Gotovo je neviđeno da neki igrač dopušta samo 41% iz Restricted Area-e.

Moglo bi se reći da Giannis ne nosi najveći teret na obrambenoj strani i da je [Brook Lopez temelj njihove obrane](https://www.bballytics.co/en/2020/02/12/defensive-specialists-brolo.html), ali napredne statistike su apsolutno nevjerojatne:

### Usporedba, Giannis vs Davis

| Ime statistike | Davis stat | Giannis stat |
| --- | --- | --- |
| DWS | 4.1 (2.) | **4.8** (1.) |
| DBPM | 2.8 (3.) | **4.1** (1.) |
| DRTG | 101 (5.) | **96** (1.) |
| DRTG ON / OFF | +2.0 | **- 7,7** (!!!) |
| DEF RAPTOR | 3,7 (5.) | **4.0** (3.) |
| DEF PIPM | 2,47 (10.) | **4,46** (1.) |

U ovoj sam tablici koristio sam neke od već spomenutih statistika, zajedno s još dvije napredne statistike, [Raptor](https://projects.fivethirtyeight.com/2020-nba-player-ratings/) i [PIPM](https://winsadded.com/). Dakle, nije da Giannis ima laganu prednost, već ruši AD-a i sve ostale u konkurenciji za DPOY-a.

## Pogled prema doigravanju

Ako se nastavi NBA sezona i uspijemo li doći do doigravanja, jedva čekam gledati Davisa kako igra vjerojatno najbolju košarku u karijeri. Tijekom sezone pokazao je različite načine postizanja poena i koliko lako preuzme utakmicu u svoje ruke. Dodajte tu LeBrona na *Point Forward* poziciji i pick and roll mogućnosti su beskonačne.

S druge strane lopte, obrambena svestranost AD-a omogućit će Lakersima da istraže brojne načine matchupova, što s oštrim protivnicima na zapadu pa tako i u potencijalnom finalu s Bucksima...
