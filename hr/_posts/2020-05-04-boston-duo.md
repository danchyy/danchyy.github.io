---
layout: post
title: Celticsi su pronašli duo budućnosti
lang: hr
lang-ref: boston-duo
url: boston-duo
---

![](/assets/boston_duo/jaylen_jayson.jpg)

Jayson Tatum i Jaylen Brown ove su godine imali *breakout* sezone.
Njihov se Usage povećava sa svakom godinom, a ove godine su lideri
Celticsa u tom aspektu, zajedno s veteranima Haywardom i Walkerom. Međutim, za razliku od njih dvojice, Tatum i Brown imaju samo 21 i 23 godine. S obzirom na to da su krila okosnice gotovo svake ekipe, čini se kako su Celticsi pronašli čvrst temelj za sljedećih nekoliko godina.

<!--more-->

Tatum je znatno napredovao ove sezone, zaradivši prvi All-Star nastup, a nastavio je sa sjajnim nastupima i nakon All-Star pauze.
Odigrao je nevjerojatan 2. mjesec te završio s 30,7 poena po utakmici, a prosjeci šuteva su bili  49.4%/48.1%/76.9%. To je bilo dovoljno da osvoji prvu nagradu za igrača mjeseca.

Brown nije puno zaostajao za njim, prosječno je doprinosio s 21,8 poena po utakmici, uz nešto lošije postotke. Odlično su "sakrili" izostanak Kembe u tom prošlom razdoblju.

Imajući sve ovo na umu, kako se oni slažu jedan s drugim?

## Pogled na Shot Chartove

Tatum je povećao broj šuteva za tri poena ove sezone, gotovo se udvostručio
broj pokušaja po utakmici (s 3.9 na 7.1) te je čak malo poboljšao postotak trice.

![](/assets/boston_duo/jayson_tatum.png)

Ono što je zanimljivo jest da Tatum sam kreira čak 55% svojih zabijenih trica. Ovo nije vidljivo na shot chartu, no vrlo bitna činjenica, o kojoj će biti više riječi kasnije.

![](/assets/boston_duo/jaylen_brown.png)

S druge strane, Brown je više skoncentriran na reket i RA. No nije ni on loš kada su u pitanju trice. Većina njegovih šuteva za tri poena dolaze iz kuteva, to je zato što često prihvati ulogu Spot Up šutera u napadu. Odlično se snašao u toj ulozi, šutirajući gotovo 50% iz oba kuta. Ali Jaylen je izuzetno učinkovit kada šutira za 2 poena, taj postotak iznosi 55.2%.

## Pogled na poentiranje s obzirom na tip akcije

Za usporedbu ovog segmenta napravio sam Radar Chart (ili Spider Chart, kako vam je draže). Taj chart je prigodan za ovakvu usporedbu između 2 ili više igrača.

![](/assets/boston_duo/jayson_jaylen_play_type.png)


Tatum se promiče u glavnu ulogu za Kelte. Većina njegovih poena dolazi iz Izolacije i "Pick and Roll"-a (kada je u ulozi Ball handlera). Tatum predvodi i cijeli tim u poenima iz izolacije, međutim, fokus Celticsa nije na toj akciji. Fokus je na "Pick and Roll"-u, što je osnovna vrsta akcije koja je usađena u njihovom "Motion" napadu. Kao što je očekivano, Kemba predvodi momčad u poenima u toj akciji, ali činjenica da Tatum prosječno bilježi 6 poena po utakmici govori o tome da je vrlo sposoban za kreiranje poena (svojih ili suigračevih).


Jaylen Brown postiže većinu svojih poena iz "Spot Up" akcija. Taj je broj malo veći od očekivanog (barem za mene), ali tu brojku nam može objasniti činjenica da je 88% njegovih trica asistirano. A po potrebi, Brown napada koš kroz Post igru, ili prodorom na koš.


## Pogled na poentiranje s obzirom na "Tracking" podatke

Evo još jednog radar charta. Dakle, ovaj se graf temelji na "Tracking" podacima, kao što se bilježni na [stats.nba.com](https://stats.nba.com/). Prilično je sličan prethodnom grafu i prethodnim podacima, ali nam daje pogled na neke druge stvari.

![](/assets/boston_duo/jayson_jaylen_tracking.png)

Međutim, čudno je što Brown nema 6 bodova po utakmici u "Catch and Shoot" segmentu, jer  toliko poena postiže u  "Spot Up" akcijama. Tako da pretpostavljam da ili ovi podaci imaju neku grešku (jer se automatski generiraju koliko znam) ili podaci temeljeni na akcijama imaju nekih problema. Ili možda su neki poeni iz Spot Up akcija otišli na "Pull Up Jumpere", iako je to potpuna suprotnost od "Spot Up" šuteva.

No dobro, ono što ovdje svakako možemo vidjeti je da Tatum prilično ravnomjerno raspoređuje poene koje je stvorio na Prodore na koš (Drive Points) i na Pull up Jumpere. Dok Brown ima tendenciju da napada koš. U osnovi, samo smo potvrdili već spomenute stvari.


## Svijetla Budućnost

Da sam navijač Celticsa, bio bih jako zadovoljan situacijom u momčadi. Talentirani i  mlađi trener koji ima stvarno lijepu ofenzivnu filozofiju. Dvojica vrlo solidnih veteranskih igrača koji mogu voditi ekipu kad je to potrebno. Sjajni "Role Players" koji se vrlo dobro uklapaju u današnju košarku; Smart je nevjerojatan obrambeni igrač te je počeo vrlo solidno šutirati trice. Te pametan centar u Theisu koji radi puno statistički nevidljivih stvari u napadu, a pritom je i solidan defanzivac. Također, njegov se šut polako poboljšava.

I za kraj, jezgra Celticsa, Tatum i Brown. Ovakav tim bi trebao ostati isti još dvije sezone, nakon čega Hayward postaje FA. Međutim, s obzirom da je Brown već potpisao dugoročni ugovor, a Tatum će bez sumnje dobiti "Max" ugovor, Celticsi vjerojatno neće imati problema stvoriti tim oko njih dvojice.
