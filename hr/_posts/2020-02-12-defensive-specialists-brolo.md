---
layout: post
title: Obrambeni specijalisti, 2.dio - Brook Lopez
lang: hr
lang-ref: lopez-defensive

---

![](/assets/brolo_defense/brolo_img.jpg)

Konačno je na red došao i drugi dio ovog serijala, a ovog puta na repertoaru je Brook Lopez, jedan od ključnih faktora fenomenalne obrane Milwaukee Bucksa. Iako je Giannis već nekoliko godina zaredom jedan od glavnih kandidata za DPOY-a (uz kandidaturu za MVP-a naravno), Brook Lopez je definitivno jako bitan faktor.

<!--more-->

## Odličan osigurač u reketu

On je centar koji se usidri u reketu (koliko se može usidriti) i često unosi nemir u protivničke igrače koji pokušavaju zabiti iz reketa. Za razliku od Rudyja Goberta, koji je bio srediđte prvog dijela ovog serijala, Lopez ne iskače toliko prilikom preuzimanja već je više povučen prema košu te ulazi na pomoć čim se protivnički igrač približi reketu.

![](/assets/brolo_defense/block_chart_brook.png)

Na prvom grafu, Block Chartu kako ću ga ja nazvati, vidite sve blokove/banane/rampe Brooka Lopeza u ovoj sezoni. Graf je zapravo ispao više manje očekivan.

Bucksi su zanimljivi zato jer dozvoljavaju najviše trica po utakmici protivničkim ekipama, a imaju daleko najbolju obranu. U vrijeme kada se sve vrti oko trice, oni dopuštaju najviše njih. No to je moguće zbog odlično postavljenog sustava, uz krakatu braću Lopez i Giannisa te ostala visoka krila i bekove, oni uspjevaju vrlo efikasno poklopiti svih tko stupe u reket.

![](/assets/brolo_defense/team_defense.png)

Iz 'Restricted Area' Bucksi dozvoljavaju samo 49.9% uspješnosti šuta!!!!! Razlika između njih i drugoplasiranih Toronto Raptorsa s 57.8% je veća nego razlika između Toronta i posljednje ekipe po toj metrici, Cleveland Cavsa, koji dozvoljavaju 65.2%.

## Aktivnost u obrani

I sad se valja zapitati po čemu je Brook specifičan i zašto je baš on bitan. Pa iako je cijela ekipa Bucksa vrlo dobra obrambeno, na trećem grafu možete vidjeti kako svi dozvoljavaju iznimno nizak postotak šuta protivnika, Brook ne samo da brani najviše šuteva, skoro 7 više od Giannisa, već i vrlo učinkovito brani te šuteve.

![](/assets/brolo_defense/defensive_eff_2.png)

Uz to, Lopez je igrač koji "Contesta" najviše šuteva u cijeloj NBA ligi (ne znam koji bi bio prijevod za "Contesting the Shot", brani šut?).

![](/assets/brolo_defense/contested_shots.png)

Ima gotovo 20 "Contesta" po utakmici, što je impresivno. A još impresivnije je što uz to, stigne box outati 4 puta po utakmici protivničke igrače. To se na prvi pogled čini kao vrlo niska brojka, ali Bucksi su pri vrhu lige po tom aspektu te svi sudjeluju u Box Outanju. A ionako svi nahrle u reket pa im je skok neizbježan.

I za kraj, Brook je 6. u ligi po Defensive Win Shareovima (DWS). Iako Giannis predvodi cijelu ligu u toj statistici te utisak Brooka na cijelu ekipu nije tako značajan kao Gobertov utjecaj na ostatak Jazzera, ovo je dovoljna potvrda kako je Brook Lopez ključan obrambeni igrač Milwaukee Bucksa.
