---
layout: post
title: Coby White se uključuje u utrku za jednog od najboljih Rookieja
lang: hr
lang-ref: coby-white-an

---

![](/assets/coby_white/coby.jpg)

Coby White je u posljednjih mjesec dana zapalio NBA parkete te ima nevjerojatan niz utakmica. Od početka veljače, White u prosjeku postiže 21 koš po utakmici, uz prosjeke šuteva od 43.4%/37.4%/90.9%.

<!--more-->

## Fenomalna veljača

Ukoliko smanjimo vremenski raspon samo na period od 22.2 do danas, ta brojka se penje na 26.1 poena po utakmici uz prosjeke 48%/43.2%/90.3%. Ovaj datum označava utakmicu kada je White eksplodirao za 33 poena, nakon toga slijedi niz uistinu odličnih utakmica. No za potrebe ovog posta promatrat ćemo period od početka veljače pošto je upravo za taj mjesec Coby dobio nagradu za rookieja mjeseca na istoku.

![](/assets/coby_white/coby_shotchart.png)

Za početak, kao i uvijek, imamo shot chart u tom rasponu. Već sam spomenuo prosjeke šuta, koji nisu ekstra dobri (ali nisu ni loš), tako da i shot chart nije pretjerano "zelen" na mnogim područjima. No s vedre strane, već prosjek od 37.4% za tri je vrlo obećavajuć, a odličan FT% kazuje kako će Coby biti fenomenalan šuter u budućnosti.

![](/assets/coby_white/coby_pts.png)

Na drugom grafu je prikazan odnos poena po utakmici i True Shooting Postotka u tom razdoblju. Coby se nalazi u probranom društvu rookieja poput Ziona, Moranta, Paschalla, Reddisha i ostalih rookieja koji su više manje standardni bili tokom cijele sezone, a ne samo u drugom mjesecu. Ova isprekidana crta označava prosječni TS% cijele lige (u ovom rasponu). Generalno su rookieji ispod tog prosjeka, tako da činjenica da playmakeri poput Whitea, Moranta i Reddisha je vrlo obećavajuća za njihovu budućnost. Zion bi trebao imati puno veći TS% no FT% mu značajno ruši tu brojku.

## Kreacija šuta

Još jednu stavku koju sam pogledao jest način na koji neki top rookieji postižu poene, odnosno podjela po nekim bazičnim akcijama/pozicijama. Podjela je napravljena na 6 takvih nekih akcija, koje su navedene na x osi.

![](/assets/coby_white/coby_play_type.png)

Na grafu su prikazani svi rookieji, a istaknuo sam nekoliko igrača koji su pri vrhu po broju poena. Morant i Zion su obojica pri vrhu u dvije različite kategorije, Zion dominira u reketu, dok Morant većinu svojih poena postiže iz probijanja. To je dobar znak jer obojica kreiraju svoj šut. Kao što možete vidjeti većina rookieja zabija poene iz "Catch and Shoot" situacija, što je očekivano. White postiže velik dio poena upravo iz takvih akcija, ali obećavajuće je da je najbolji od svih ostalih rookieja po "Pull Up" šutevima, što je isto naznaka samostalnog kreiranja šuta.

White je jedna od rijetkih svjetlih točaka u Bullsima ove sezone, koji su bili pogođeni s puno ozljeda. Pronašao je svoje mjesto u ekipi iako ima jako puno bekova, no time je opravdao 7.pick na prošlogodišnjem draftu.
